# -*- mode: mandoku-view; -*-
#+TITLE: 通志
#+DATE: 2015-08-24 22:28:13.474418
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷一百十八下
<pb:KR2d0006_WYG_140-1a>¶
欽定四庫全書¶
　通志卷一百十八下¶
　　宋　右　廸　功　郎　鄭　樵　漁　仲　撰¶
　列傳第三十一下¶
廖立字公淵武陵臨沅人先主領荆州牧辟為従事年¶
及三十擢為長沙太守先主入蜀諸葛亮鎮荆土孫權¶
遣使通好於亮因問士人有誰相經緯者亮荅曰龐統¶
廖立椘之良才當賛興世業者也建安二十年權遣吕¶
<pb:KR2d0006_WYG_140-1b>¶
蒙奄襲南三郡立脫身走自歸先主先主素識待之不¶
深責也以為巴郡太守二十四年先主為漢中王徴立¶
為侍中後主襲位徙長水校尉立本意自謂才名宜為¶
諸葛亮之貳而更㳺散在李嚴等下常懐怏怏後丞相¶
掾李郃蒋琬至立所立謂曰軍當逺出卿諸人好諦其¶
事昔先主不取漢中走與吳人争南三郡卒以三郡與¶
吳人徒勞役吏士無益而還既亡漢中使夏侯淵張郃¶
深入於巴㡬喪一州後至漢中使闗侯身死無孑遺上¶
<pb:KR2d0006_WYG_140-2a>¶
庸覆敗徒失一方是闗怙恃勇名作軍無法直以意突¶
耳故前後數喪師衆也如向朗文恭凡俗之人耳恭作¶
治中無綱紀朗昔奉馬良兄弟謂為聖人今作長史素¶
能合道中郎郭演長従人者耳不足與經大事而作侍¶
中今弱世也欲任此三人為不然也王連流俗茍作掊¶
克使百姓疲弊以致今日郃琬具白其言於諸葛亮亮¶
表立曰長水校尉廖立坐自貴大臧否羣士公言國家¶
不任賢達而任俗吏又言萬人率者皆小子也誹謗先¶
<pb:KR2d0006_WYG_140-2b>¶
帝疵毁衆臣人有言國家兵衆簡練部伍分明者立舉¶
頭視屋憤咤作色曰何足言凡如是者不可勝數羊之¶
亂羣猶能為害况立託在大位中人以下識真偽邪於¶
是廢立為民徙汶山郡立躬率妻子耕殖自守聞諸葛¶
亮卒垂泣歎曰吾終為左袵矣後監軍姜維率偏軍經¶
汶山往詣立稱立意氣不衰言論自若立遂終於徙所¶
妻子還蜀¶
李嚴字正方南陽人也少為郡職吏以才幹稱荆州牧¶
<pb:KR2d0006_WYG_140-3a>¶
劉表使歴諸郡縣曹操入荆州時嚴宰秭歸遂西詣蜀¶
劉璋以為成都令復有能名建安十八年署嚴為護軍¶
拒先主於緜竹嚴率衆降先主先主拜嚴裨将軍成都¶
既定為犍為太守興業将軍二十三年盗賊馬秦高勝¶
等起事於郪合聚部伍數萬人到資中縣時先主在漢¶
中嚴不更發兵但率将郡士五千人討之斬秦勝等首¶
枝黨星散悉復民籍又越嶲夷率高定遣軍圍新道縣¶
嚴馳赴救賊皆破走加輔漢将軍領郡如故章武二年¶
<pb:KR2d0006_WYG_140-3b>¶
先主徴嚴詣永安宫拜尚書令二年先主疾病嚴與諸¶
葛亮並受遺詔輔少主以嚴為中都䕶統内外軍事留¶
鎮永安建興元年封都鄉侯假莭加光祿勲四年轉為¶
前将軍以諸葛亮欲出軍漢中嚴當知後事移屯江州¶
留護軍陳到駐永安皆統屬嚴嚴與孟達書曰吾與孔¶
眀俱受寄託憂深責重思得良伴亮亦與達書曰部分¶
如流趣捨㒺滯正方性也其見貴重如此八年遷驃騎¶
将軍以曹真欲三道向漢川亮命嚴将二萬人赴漢中¶
<pb:KR2d0006_WYG_140-4a>¶
亮表嚴子豐為江州都督督軍典嚴後事亮以明年當¶
出軍命嚴以中都護署府事嚴改名為平九年春亮軍¶
祁山平督運事值秋夏之際霖雨運糧不繼平遣參軍¶
狐忠督軍成藩喻指呼亮還亮承以退軍平聞軍退乃¶
更陽驚説軍糧饒足何以便歸欲以觧已不辦之責顯¶
亮不進之愆也又表後主說軍偽退欲以誘賊與戰亮¶
具出其前後手筆書疏本末平違錯章灼平辭窮情竭¶
首謝罪負於是亮表廢平為民徙梓潼郡十二年平聞¶
<pb:KR2d0006_WYG_140-4b>¶
亮卒發病死平常冀亮當自補復䇿後人不能故以激¶
憤也豐官至朱提太守¶
劉琰字威碩魯國人也先主在豫州辟為従事以其宗¶
姓風流善談論厚親待之遂随従周旋常為賔客先主¶
定益州以琰為固陵太守後主立封都鄉侯班位每亞¶
李嚴為衛尉中軍師後将軍遷車騎将軍然不豫國政¶
但領兵千餘随丞相亮諷議而已車服飲食號為侈靡¶
侍婢數十皆能為聲樂又悉敎誦讀魯靈光殿賦建興¶
<pb:KR2d0006_WYG_140-5a>¶
十年與前軍師魏延不和言語虚誕亮責讓之琰與亮¶
牋陳謝深自懲責於是亮遣琰還成都官位如故琰失¶
志慌惚十二年春琰妻胡氏入賀太后太后令特留胡¶
氏經月乃出胡氏有美色琰疑其與後主有私呼卒五¶
百撾胡至於以履搏面而後棄遣胡具以告琰坐下獄¶
有司議曰卒非撾妻之人面非受履之地琰竟棄市自¶
是大臣妻母朝慶遂絶¶
魏延字文長義陽人也以部曲随先主入蜀數有戰功¶
<pb:KR2d0006_WYG_140-5b>¶
遷牙門将軍先主為漢中王遷治成都當得重将以鎮¶
漢川衆論以為必在張飛飛亦以心自許先主乃㧞延¶
為督漢中鎮逺将軍領漢中太守一軍盡驚先主大㑹¶
羣臣問延曰今委卿以重任卿居之欲云何延對曰若¶
曹操舉天下而來請為大王拒之偏将十萬之衆至請¶
為大王吞之先主稱善衆咸壮其言先主踐尊號進拜¶
鎮北将軍建興元年封都亭侯五年諸葛亮駐漢中更¶
以延為督前部領丞相司馬涼州刺史八年使延西入¶
<pb:KR2d0006_WYG_140-6a>¶
𦍑中魏後将軍費瑶雍州刺史郭淮與延戰于陽谿延¶
大破淮等遷為前軍師征西大将軍假節進封南鄭侯¶
延每随亮出輒欲請兵萬人與亮異道㑹於潼闗如韓¶
信故事亮制而不許延常謂亮為怯嘆恨己才用之不¶
盡延既善飬士卒勇猛過人又性矜高當時皆避下之¶
唯楊儀不假借延延以為至忿有如水火十二年亮出¶
北谷口延為前鋒去亮營十里延夢頭上生角以問占¶
夢趙直直詐延曰夫麒麟有角而不用此不戰而賊欲¶
<pb:KR2d0006_WYG_140-6b>¶
自破之象也退而告人曰角之為字刀下用也頭上用¶
刀其凶甚矣秋亮病困宻與長史楊儀司馬費禕護軍¶
姜維䓁作身歿之後退軍莭度令延斷後姜維次之若¶
延或不従命軍便自發亮適卒秘不發喪儀令禕往揣¶
延意指延曰丞相雖亡吾自見在府親官屬便可将喪¶
還葬吾自當率諸軍擊賊云何以一人死而廢天下之¶
事邪且魏延何人當為楊儀所部勒作斷後将乎因與¶
禕共作留部分令禕手書與已連名告下諸将禕紿延¶
<pb:KR2d0006_WYG_140-7a>¶
曰當為君還觧楊長史長史文吏稀更軍事必不違命¶
也禕出門馳馬而去延尋悔追之已不及矣延遣人覘¶
儀等遂便欲案亮成䂓諸營相次引軍還延大怒攙儀¶
未發率所領徑先南歸所過燒絶閣道延儀各相表叛¶
逆一日之中羽檄交至後主以問侍中董允留府長史¶
蒋琬琬允咸保儀疑延儀䓁槎山通道晝夜兼行亦繼¶
延後延先至據南谷口遣兵逆擊儀䓁儀䓁令何平在¶
前禦延平叱延先登曰公亡身尚未寒汝軰何敢乃爾¶
<pb:KR2d0006_WYG_140-7b>¶
延士衆知曲在延莫為用命軍皆散延獨與其子數人¶
逃亡奔漢中儀遣馬岱追斬之致首於儀儀起自踏之¶
曰庸奴復能作惡不遂夷延三族初蒋琬率宿衛諸營¶
赴難北行行數十里延死問至乃旋原延意不北降魏¶
而南還者但欲除殺儀䓁平日諸将素不同者冀時論¶
必當以代亮本指如此不便背叛¶
楊儀字威公襄陽人也建安中為荆州刺史傅羣主簿¶
背羣而詣襄陽太守闗侯侯命為功曹遣奉使西詣先¶
<pb:KR2d0006_WYG_140-8a>¶
主先主與語論軍國計䇿政治得失大悦之因辟為左¶
将軍兵曹掾及先主為漢中王抜儀為尚書先主稱尊¶
號東征吳儀與尚書令劉巴不睦左遷遥署𢎞農太守¶
建興三年丞相亮以為參軍署府事将南行五年随亮¶
漢中八年遷長史加綏軍将軍亮數出軍儀常䂓畫分¶
部籌度糧糓不稽思慮斯須便了軍戎莭度取辦於儀¶
亮深惜儀之才幹慿魏延之驍勇常恨二人之不平不¶
忍有所偏廢也十二年随亮出屯谷口亮卒於敵場儀¶
<pb:KR2d0006_WYG_140-8b>¶
既領軍還又誅討延自以為功勲至大宜當代亮秉政¶
呼都尉趙正以周易筮之卦得家人黙然不悦而亮平¶
生宻指以儀性狷狭意在蒋琬琬遂為尚書令益州刺¶
史儀至拜為中軍師無所統領従容而已初儀為先主¶
尚書琬為尚書郎後雖俱為丞相參軍長史儀毎従行¶
當其勞劇自為年宦先琬才能踰之於是怨憤形于聲¶
色嘆咤之音發于五内時人畏其言語不莭莫敢従也¶
惟後軍師費禕往慰省之儀對禕恨望前後云云又語¶
<pb:KR2d0006_WYG_140-9a>¶
禕曰往者丞相亡沒之際吾若舉軍以就魏氏處世寧¶
當落度如此邪令人追悔不可復及禕宻表其言十三¶
年廢儀為民徙漢嘉郡儀至徙所復上書誹謗辭指激¶
切遂下郡收儀儀自殺其妻子還蜀¶
霍峻字仲邈南郡枝江人也兄篤於鄉里合部曲數百¶
人篤卒荆州牧劉表令峻攝其衆表卒峻率衆歸先主¶
先主以峻為中郎将先主自葭萌南還襲劉璋留峻守¶
葭萌城張魯遣将楊帛誘峻求共守城峻曰小人頭可¶
<pb:KR2d0006_WYG_140-9b>¶
得城不可得帛乃退去後璋将扶禁向存等帥萬餘人¶
由閬水上攻圍峻且一年不能下峻城中兵纔數百人¶
伺其怠隙選精鋭出撃大破之即斬存首先主定蜀嘉¶
峻之功乃分廣漢為梓潼郡以峻為梓潼太守禆将軍¶
在官三年年四十卒還𦵏成都先主甚悼惜乃詔諸葛¶
亮曰峻既佳士加有功於國欲行酹遂親率羣僚臨㑹¶
弔祭因留宿墓上當時榮之子弋字紹先先主末年為¶
太子舎人後主踐阼除謁者丞相諸葛亮北駐漢中請¶
<pb:KR2d0006_WYG_140-10a>¶
為記室使與子喬共周旋㳺處亮卒為黄門侍郎後主¶
立太子璿以弋為中庶子璿好騎射出入無度弋援引¶
古義盡言規諌甚得切磋之體後為參軍庲降屯副貳¶
都督又轉護軍統事如前時永昌郡夷獠恃險不賔數¶
為寇害乃以弋領永昌太守率偏軍討之遂斬其豪率¶
破壊邑落郡界寧静遷監軍翊軍将軍領建寧太守還¶
統南郡事景耀六年進拜安南将軍是嵗蜀并于魏初¶
弋聞有魏師欲赴成都後主以備敵既定不聴及成都¶
<pb:KR2d0006_WYG_140-10b>¶
不守弋素服號哭大臨三日諸将咸勸宜速降弋曰今¶
道路隔塞未知主上安危大故去就不可茍也若主上¶
與魏和見遇以禮則保境而降不晚也若萬一危辱吾¶
将以死拒之何論遲速邪及得後主東遷之問始率六¶
郡将守上表納質魏相國司馬昭嘉其義就拜南中都¶
督委以本任遣将兵救吕興平交阯日南九真三郡以¶
功封列侯弋孫彪為晉越嶲太守¶
王連字文儀南陽人也劉璋時入蜀為梓潼令先主起¶
<pb:KR2d0006_WYG_140-11a>¶
事葭萌進軍來南連閉城不降先主義之不彊逼也及¶
成都既平以連為什邡令轉任廣都所居有績遷司鹽¶
校尉較鹽鐡之利利入甚多有禆國用於是簡取良才¶
以為官屬若吕乂杜祺劉幹䓁終皆至大官自連所㧞¶
也遷蜀郡太守興業将軍領鹽府如故建興元年拜屯¶
騎校尉領丞相長史封平陽亭侯時南方諸郡不賔諸¶
葛亮将自征之連諌以為此不毛之地疫癘之鄉不宜¶
以一國之望冒險而行亮慮諸将才不及已意欲必往¶
<pb:KR2d0006_WYG_140-11b>¶
而連言輒懇至故停留者久之㑹連卒子山嗣官至江¶
陽太守¶
向朗字巨達襄陽宜城人也荆州牧劉表以為臨沮長¶
表卒歸先主先主定江南使朗督秭歸夷道巫山夷陵¶
四縣軍民事蜀既平以朗為巴西太守頃之轉任䍧牱¶
又徙房陵後主踐阼為歩兵校尉代王連領丞相長史¶
丞相亮南征朗留統後事五年随亮漢中朗素與馬謖¶
善謖逃亡朗知情不舉亮恨之免官還成都數年為光¶
<pb:KR2d0006_WYG_140-12a>¶
禄勲亮卒後徙左将軍追論舊功封顯明亭侯位特進¶
初朗少時雖渉獵文學然不治素檢以吏能見稱自去¶
長史優㳺無事垂二十年乃更潛心典籍孜孜不倦年¶
踰八十猶手自校書刋定謬誤積聚篇卷於時最多開¶
門接賔誘納後進但講論古義不干時事以是見稱上¶
自執政下及童冠皆敬重焉延熙十年卒子條嗣景耀¶
中為御史中丞朗兄子寵先主時為牙門将秭歸之敗¶
寵營特完建興元年封都亭侯後為中部督典宿衛兵¶
<pb:KR2d0006_WYG_140-12b>¶
諸葛亮當北行表與後主曰将軍向寵性行均淑曉暢¶
軍事試用於昔先帝稱之曰能是以衆論舉寵為督愚¶
以為營中之事悉以咨之必能使行陳和睦優劣得所¶
也遷中領軍延熙三年征漢嘉蠻夷遇害寵弟充歴射¶
聲校尉尚書¶
張裔字君嗣蜀郡成都人也治公羊春秋博渉史漢汝¶
南許文休入蜀謂裔幹理敏㨗是中夏鍾元常之倫也¶
劉璋時舉孝㢘為魚復長還州署従事領帳下司馬張¶
<pb:KR2d0006_WYG_140-13a>¶
飛自荆州由墊江入璋授裔兵拒張飛於徳陽陌下軍¶
敗還成都為璋奉使詣先主先主許以禮其君而安其¶
人也裔還城門乃開先主以裔為巴郡太守還為司金¶
中郎将典作農戰之器先是益州郡殺太守正昻耆率¶
雍闓恩信著於南土使命周旋逺通孫權至是先主乃¶
以裔為益州太守徑往至郡闓遂趦趄不賔假鬼教曰¶
張府君如瓠壺外雖澤而内實麤不足殺令縛與吳扵¶
是遂送裔於權㑹先主薨諸葛亮遣鄧芝使吳亮令芝¶
<pb:KR2d0006_WYG_140-13b>¶
言次可従權請裔裔自至吳數年流徙伏匿權未之知¶
也故許芝遣裔裔臨發權乃引見問裔曰蜀卓氏寡女¶
亡奔司馬相如貴土風俗何以乃爾乎裔對曰愚以為¶
卓氏之寡女猶賢於買臣之妻權又謂裔曰君還必用¶
事西朝終不作田父於閭里也将何以報我裔對曰裔¶
負罪而歸将委命有司若蒙徼倖得全首領五十八已¶
前父母之年也自此已後大王之賜也權言笑歡悦有¶
器裔之色裔出閤深悔不能陽愚即便就船倍道兼行¶
<pb:KR2d0006_WYG_140-14a>¶
權果追之裔已入永安界數十里追者不能及既至蜀¶
丞相亮以為參軍署府事又領益州治中従事亮出駐¶
漢中裔以射聲校尉領留府長史常稱曰公賞不遺逺¶
罰不阿近爵不可以無功取刑不可以貴勢免此賢愚¶
之所以僉忘其身者也其眀年北詣亮諮事送者數百¶
車乘盈路裔還書與所親曰近者渉道晝夜接賔不得¶
寧息人自敬丞相長史男子張君嗣附之疲倦欲死其¶
談啁流速皆此類也少與犍為楊恭友善恭早死遺孤¶
<pb:KR2d0006_WYG_140-14b>¶
未數嵗裔迎留與分屋而居事恭母如母恭之子息長¶
大為之娶婦買田宅産業使立門户撫恤故舊振贍衰¶
宗行義甚至加輔漢将軍領長史如故建興八年卒子¶
毣(音忙/角反)嗣歴三郡守監軍毣弟郁太子中庶子¶
楊洪字季休犍為武陽人也劉璋時歴部諸郡先主定¶
蜀太守李嚴命為功曹嚴欲徙郡治舎洪固諌不聴遂¶
辭功曹請退嚴欲薦洪於州為蜀部従事先主争漢中¶
急書發兵軍師将軍諸葛亮以問洪洪曰漢中則益州¶
<pb:KR2d0006_WYG_140-15a>¶
咽喉存亡之機㑹若無漢中則無蜀矣此家門之禍也¶
方今之事男子當戰女子當運發兵何疑時蜀郡太守¶
法正従先主北行亮於是表洪領蜀郡太守衆事皆辦¶
遂使即真頃之轉為益州治中従事先主既稱尊號征¶
吳不克還住永安漢嘉太守黄元素為諸葛亮所不善¶
聞先主病疾懼有後患舉郡反燒臨卭城時亮東行省¶
疾成都單虚是以元益無所憚洪即啟太子遣其親兵¶
使将軍陳曶鄭綽討元衆議以為元若不能圍成都當¶
<pb:KR2d0006_WYG_140-15b>¶
由越嶲據南中洪曰元性素凶暴無他恩信何能辨此¶
不過乘水東下冀主上平安面縳歸死如其有異奔吳¶
求活耳勅曶綽但於南安峡口遮即便得矣曶綽承洪¶
言果生獲元洪建興元年賜爵闗内侯復為蜀郡太守¶
忠莭将軍後為越騎校尉領郡如故五年丞相亮北駐¶
漢中欲用張裔為留府長史問洪何如洪對曰裔天姿¶
明察長於治劇才誠堪之然性不公平恐不可専任不¶
如留向朗朗情偽差少裔随従目下效其器能於事兩¶
<pb:KR2d0006_WYG_140-16a>¶
善初裔與洪親善裔流放在吳洪臨裔郡裔子郁給郡¶
吏以㣲過受罰洪不原假裔後還聞深以為恨與洪情¶
好有損及洪見亮出至裔所具説所言裔荅洪曰公留¶
我了矣明府不能止時人或疑洪意自欲作長史或疑¶
洪知裔自嫌不願裔處要職典後事也後裔與司鹽校¶
尉岑述不和至於忿恨亮與裔書曰君昔在陌下營壊¶
吾之用心食不知味後流迸南海相為悲歎寝不安席¶
及其來還委付大任同奨王室自以為與君古之石交¶
<pb:KR2d0006_WYG_140-16b>¶
也石交之道舉讐以相益割骨肉以相明猶不相謝也¶
况吾但委意於元儉而君不能忍邪論者由是明洪無¶
私洪少不好學問而忠清款亮憂公如家事繼母至孝¶
六年卒官始洪為李嚴功曹嚴未至犍為而洪已為蜀¶
郡洪迎門下書佐何祗有才䇿功幹舉郡吏數年為廣¶
漢太守時洪亦在蜀郡是以西土咸服諸葛亮能盡時¶
人之器用也祗字君肅少寒貧為人寛厚通濟體甚壮¶
大又能飲食好聲色不持莭儉故時人少貴之者嘗夢¶
<pb:KR2d0006_WYG_140-17a>¶
井中生桑以問占夢趙直直曰桑非井中之物㑹當移¶
植然桑字四十下八君壽恐不過此祗笑言得此足矣¶
初仕郡後為督軍従事時諸葛亮用法峻宻隂聞祗㳺¶
戲放縦不勤所職當奄往錄獄衆人咸為祗懼祗宻聞¶
之夜張燈火見囚讀諸觧状亮果晨往祗悉已闇誦荅¶
對觧釋無所凝滯亮甚異之出補成都令時郫縣令缺¶
以祗兼二縣二縣户口猥多切近都邑饒諸姦穢每比¶
常入眠睡值其覺寤輒得姦詐衆咸畏祗之發擿故以¶
<pb:KR2d0006_WYG_140-17b>¶
為有術無敢欺者祇嘗使人投筭聴其讀而心計之不¶
差升合其精如此汶山夷不安以祗為汶山太守民夷¶
服信遷廣漢太守後夷反畔辭令得前何府君乃能安¶
我耳時難屈祗抜祗族人為汶山太守夷復得安轉祗¶
為犍為年四十八卒如趙直所言¶
費詩字公舉犍為南安人也劉璋時為緜竹令先主攻¶
緜竹時詩先舉城降成都既定先主領益州牧以詩為¶
督軍従事出為䍧牱太守還為州前部司馬先主為漢¶
<pb:KR2d0006_WYG_140-18a>¶
中王遣詩拜闗侯為前将軍侯聞黄忠為後将軍侯怒¶
曰大丈夫終不與老兵同列不肯受拜詩謂侯曰夫立¶
王業者所用非一昔蕭曹與高祖少小親舊而陳韓亡¶
命後至論其班列韓最居上未聞蕭曹以此為怨今漢¶
王以一時之功隆崇於漢升然意之輕重寧當與君侯¶
齊乎且王與君侯譬猶一體同休䓁戚禍福共之愚謂¶
君侯不宜計官號之高下爵禄之多少為意也僕一介¶
之使銜命之人君侯不受拜如是便還但相為惜此舉¶
<pb:KR2d0006_WYG_140-18b>¶
動恐有後悔耳侯大感悟遽即受拜後羣臣議欲推漢¶
中王稱尊號詩上疏曰殿下以曹操父子偪主簒位故¶
乃羈旅萬里糾合士衆将以討賊今大敵未死而先自¶
立恐人心疑惑昔高祖與椘約先破秦者王及屠咸陽¶
獲子嬰猶懐推讓况今殿下未出門&KR1161;便欲自立邪愚¶
臣實不為殿下取也由是忤㫖左遷部永昌従事建興¶
三年随諸葛亮南征歸至漢陽適降人李鴻來詣亮亮¶
見鴻時蒋琬與詩在坐鴻曰間過孟達許適見王沖従¶
<pb:KR2d0006_WYG_140-19a>¶
南來言往者達之去就明公切齒欲誅達妻子賴先主¶
不聴耳達曰諸葛亮見顧有本末終不爾也盡不信沖¶
言委仰明公無復己巳亮謂琬詩曰還都當有書與子¶
度相聞詩進曰孟達小子昔事振威不忠後又背叛先¶
主反覆之人何足與書邪亮黙然不答亮欲誘達以為¶
外援竟與達書曰往年南征嵗未及還適與李鴻㑹於¶
漢陽承知消息慨然永嘆以存足下平素之志豈徒空¶
託名榮貴為乖離乎嗚呼孟子斯實劉封侵陵足下以¶
<pb:KR2d0006_WYG_140-19b>¶
傷先主待士之義又鴻道王沖造作虚語云足下量度¶
吾心不受沖説尋表明之言追平生之好依依東望故¶
遣此書達得亮書數相交通辭欲叛魏魏遣司馬懿征¶
之即斬滅達亮亦以達無欵誠之心故不救助也蒋琬¶
秉政以詩為諌議大夫卒於家王沖者廣漢人為牙門¶
将統屬江州督李嚴為嚴所疾懼罪降魏魏以為樂陵¶
太守詩子立晉散騎常侍¶
杜微字國輔梓潼涪人也少受學於廣漢任安劉璋辟¶
<pb:KR2d0006_WYG_140-20a>¶
為従事以疾去官及先主定蜀微常稱聾閉門不出建¶
興二年丞相亮領益州牧選迎皆妙簡舊徳以秦宓為¶
别駕五梁為功曹微為主簿微固辭輿而致之既至亮¶
引見微微自陳謝亮以微不聞人語於坐上與書曰服¶
聞徳行饑渴歴時清濁異流無縁咨覯王元泰李伯仁¶
王文儀楊李休丁君幹李永南兄弟文仲寳等每嘆高¶
志未見如舊猥以空虚統領貴州徳薄任重慘慘憂慮¶
朝廷主公今年始十八天姿仁敏愛徳下士天下之人¶
<pb:KR2d0006_WYG_140-20b>¶
思慕漢室欲與君因天順民輔此明主以隆季興之功¶
著勲於竹帛也以謂賢愚不相為謀故自割絶守勞而¶
已不圗自屈也微自乞老病求歸亮又與書荅曰曹丕¶
簒弑自立為帝是猶土龍芻狗之有名也欲與羣賢因¶
其邪偽以正道滅之怪君未有相誨便欲求還於山野¶
丕又大興師役以向吳椘今因丕多務且以閉境勤農¶
育飬人物並治甲兵以待其挫然後伐之可使兵不戰¶
民不勞而天下定也君但當以徳輔時耳不責君軍事¶
<pb:KR2d0006_WYG_140-21a>¶
何為汲汲欲求去乎其敬微如此拜為諌議大夫以從¶
其志五梁者字徳山犍為南安人也以儒學莭操稱従¶
議郎遷諌議大夫五官中郎将¶
杜瓊字伯瑜蜀郡成都人也少受學於任安精究安術¶
劉璋時辟為従事先主定益州領牧以瓊為議曹従事¶
後主踐阼拜諌議大夫遷左中郎将大鴻臚太常為人¶
静嘿少言闔門自守不與世事蒋琬費禕等皆器重之¶
雖學業入深初不視天文有所論説後進通儒譙周常¶
<pb:KR2d0006_WYG_140-21b>¶
問其意瓊荅曰欲眀此術甚難須當身視識其形色不¶
可信人也晨夜苦劇然後知之復憂漏泄不如不知是¶
以不復視也周因問曰昔周徴君舒以為當塗髙者魏¶
也其義何也瓊荅曰魏闕名也當塗而髙聖人取類而¶
言耳又問周曰寧復有所怪邪周曰未達也瓊又曰古¶
者名官職不言曹始自漢以來名官盡言曹吏言屬曹¶
卒言侍曹此殆天意也瓊年八十餘延熙十三年卒著¶
韓詩章句十餘萬言不教諸子内學無傳業者周縁瓊¶
<pb:KR2d0006_WYG_140-22a>¶
言乃觸類而長之曰春秋傳著晉穆侯名太子曰仇弟¶
曰成師師服曰異哉君之名子也嘉耦曰妃怨耦曰仇¶
今君名太子曰仇弟曰成師始兆亂矣兄其替乎其後¶
果如服言及漢靈帝名二子曰史侯董侯既立為帝後¶
皆免為諸侯與師服言相似也先主諱備其訓具也後¶
主諱禪其訓授也如言劉已具當授與人也意者甚於¶
穆侯靈帝之名子後宦人黄皓弄權於内景耀五年宫¶
中大樹無故自折周深憂之無所與言乃書柱曰衆而¶
<pb:KR2d0006_WYG_140-22b>¶
大期之㑹具而授若何復言曹者衆也魏者大也衆而¶
大天下其當㑹也具而授如何復有立者乎蜀既亡咸¶
以周言為驗周曰此雖已所推尋然有所因由杜君之¶
辭而廣之耳殊無神思獨至之異也¶
許慈字仁篤南陽人也師事劉熙善鄭氏學治易尚書¶
三禮毛詩論語建安中與許靖䓁俱自交州入蜀時又¶
有魏郡胡潛字公興不知其所以在益土潛雖學不沾¶
洽然卓犖彊識祖宗制度之儀䘮紀五服之數皆指掌¶
<pb:KR2d0006_WYG_140-23a>¶
畫地舉手可采先主定蜀承䘮亂之餘歴紀學業衰廢¶
乃鳩合典籍沙汰衆學慈潛並為博士與孟光來敏䓁¶
典掌舊文值庶事草創動多疑議慈潛更相克伐謗讟¶
忿争形於聲色書籍有無不相通借時尋楚撻以相震¶
攇(攇許/晚反)其矜已妬彼乃至於此先主愍其若斯羣僚大¶
㑹使倡家假為二子之容傚其訟鬩之状酒酣樂作以¶
為嬉戯初以辭義相難終以刀杖相屈用感切之潛先¶
歿慈後主世稍遷至大長秋卒子勛傳其家業復為博¶
<pb:KR2d0006_WYG_140-23b>¶
士¶
孟光字孝裕河南洛陽人漢太尉孟郁之族靈帝末為¶
講部吏獻帝遷都長安遂逃入蜀劉焉父子待以客禮¶
博物識古無書不覽尤鋭意三史長於漢家舊典好公¶
羊春秋而譏呵左氏每與來敏爭此二義光常譊譊讙¶
咋先主定益州拜為議郎與許慈䓁並掌制度後主踐¶
阼為符莭令屯騎校尉長樂少府遷大司農延熙九年¶
秋大赦光於衆中責大将軍費禕曰夫赦者偏枯之物¶
<pb:KR2d0006_WYG_140-24a>¶
非明世所宜有也衰弊窮極必不得已然後乃可權而¶
行之耳今主上仁賢百僚稱職有何旦夕之危倒縣之¶
急而數施非常之恩以恵姦宄之惡乎又鷹隼始擊而¶
更原宥有罪上犯天時下違人理老夫耄朽不達治體¶
竊謂斯法難以經久豈具瞻之高美所望於明徳哉禕¶
但顧謝踧踖而已光之指擿痛癢多如是類故執政重¶
臣心不能悦爵位不登每直言無所囬避為代所嫌太¶
常廣漢鐔承光禄勲河東裴雋年資皆在光後而登據¶
<pb:KR2d0006_WYG_140-24b>¶
上列處光之右盖以此也後進文士祕書郎郤正數従¶
光諮訪光問正太子所習讀并其情性好尚正荅曰奉¶
親䖍恭夙夜匪懈有古世子之風接待羣僚舉動出於¶
仁恕光曰如君所道皆家户所有耳吾今所問欲知其¶
權略智調何如也正曰世子之道在於承志竭歡既不¶
得妄有施為且智調蔵於胷懐權畧應時而發此之有¶
無焉可豫設也光觧正慎宜不為放談乃曰吾好直言¶
無所囬避每彈射利病為世人所譏嫌疑省君意亦不¶
<pb:KR2d0006_WYG_140-25a>¶
甚好吾言然語有次今天下未定智意為先智意雖有¶
自然然不可力彊致也此儲君讀書寧當傚吾䓁竭力¶
博識以待訪問如博士探䇿講試以求爵位邪當務其¶
急者正深謂光言為然後光坐事免官年九十餘卒¶
來敏字敬達義陽新野人來歙之後也父艶為漢司馬¶
漢末大亂敏随姊夫奔荆州姊夫黄琬是劉璋祖母之¶
姪故璋遣迎琬妻敏遂俱與姊入蜀常為璋賔客渉獵¶
書籍善左氏春秋尤精於倉雅訓詁好是正文字先主¶
<pb:KR2d0006_WYG_140-25b>¶
定益州署敏典學校尉及立太子以為家令後主踐阼¶
為虎賁中郎将丞相亮住漢中請為軍祭酒輔軍将軍¶
坐事去職亮卒後還成都為大長秋又免後累遷為光¶
禄大夫復坐過黜前後數貶削皆以言語不莭舉動違¶
常也時孟光亦以樞機不慎論議于時然猶愈於敏俱¶
以其耆宿學士見禮於世而敏荆椘名族東宫舊臣特¶
加優待是故廢而復起後以敏為執慎将軍欲令以官¶
重自警戒也年九十七㬌耀中卒子忠亦博覽經學有¶
<pb:KR2d0006_WYG_140-26a>¶
敏風與尚書向充䓁並能恊贊大将軍姜維維善之以¶
為參軍¶
尹黙字思潛梓潼涪人也益部多貴今文而不崇章句¶
黙知其不博乃逺㳺荆州従司馬徳操宋仲子䓁受古¶
學皆通諸經史又専精於左氏春秋自劉歆條例鄭衆¶
賈逵父子陳元方服䖍注説咸畧誦述不復按本先主¶
定益州領牧以為勸學従事及立太子以黙為僕射以¶
左氏傳授後主後主踐阼拜諌議大夫丞相亮住漢中¶
<pb:KR2d0006_WYG_140-26b>¶
請為軍祭酒亮卒還成都拜大中大夫卒子宗傳其業¶
為博士¶
李譔字欽仲梓潼涪人也父仁字徳賢與同縣尹黙俱¶
㳺荆州従司馬徽宋忠䓁學譔具傳其業又従黙講論¶
義理五經諸子無不該覧加博好技藝算術卜數醫藥¶
弓弩機械之巧皆致思焉始為州書佐尚書令史延熙¶
元年後主立太子以譔為庶子遷為僕射轉中散大夫¶
右中郎将猶侍太子太子愛其多知甚悦之然體輕脱¶
<pb:KR2d0006_WYG_140-27a>¶
好啁戲故世不能重也著古文易尚書毛詩三禮左氏¶
傳太元指歸皆依凖賈馬異於鄭元與王氏殊隔初不¶
見其所述而意歸多同景耀中卒時又有漢中陳術字¶
申伯亦博學多聞著釋問七篇益部耆舊傳及志位歴¶
三郡太守¶
譙周字允南巴西西充國人也父&KR0008;字榮始治尚書兼¶
通諸經及圗緯州郡辟請皆不應州就假師友従事周¶
幼孤與母兄同居既長耽古篤學家貧未嘗問産業誦¶
<pb:KR2d0006_WYG_140-27b>¶
讀典籍欣然獨笑以忘寝食研精六經尤善書禮頗曉¶
天文而不以留意諸子文章非心所存不悉徧視也身¶
長八尺體貌素朴推誠不飾無造次辯論之才然潛識¶
内敏建興中丞相亮領益州牧命周為勸學従事周初¶
見亮左右皆笑既出有司請推笑者亮曰孤尚不能忍¶
况左右乎亮卒於敵庭周在家聞問即便奔赴尋有詔¶
書禁斷惟周以速得達大将軍蒋琬領刺史徙為典學¶
従事總州之學者後主立太子以周為僕轉家令時後¶
<pb:KR2d0006_WYG_140-28a>¶
主頗出㳺觀增廣聲樂周上疏諌曰昔王莾之敗豪桀¶
並起跨州據郡欲㺯神器於是賢才智士思望所歸未¶
必以其勢之廣狹惟其徳之厚薄也是故於時更始公¶
孫述及諸有大衆者多已廣大然莫不快情恣欲怠於¶
為善㳺獵飲食不恤民物世祖初入河北馮異等勸之¶
曰當行人所不能為遂務理寃獄莭儉飲食動遵法度¶
故北州歌歎聲布四逺於是鄧禹自南陽追之吳漢寇¶
恂未識世祖遥聞徳行遂以權計舉漁陽上谷突騎迎¶
<pb:KR2d0006_WYG_140-28b>¶
于廣阿其餘望風慕徳者邳彤耿純劉植之徒至于輿¶
病齎棺繦負而至者不可勝數故能以弱為彊屠王郎¶
吞銅馬折赤眉而成帝業也及在洛陽嘗欲小出車驅¶
已御銚期諌曰天下未寧臣誠不願陛下㣲行數出即¶
時還車及征隗嚻潁川盗起世祖還洛陽但遣寇恂往¶
恂曰潁川以陛下逺征故姧猾起叛未知陛下還恐不¶
時降陛下自臨潁川賊必即降遂至潁川竟如恂言故¶
非急務欲小出不敢至於急務欲自安不為故帝者之¶
<pb:KR2d0006_WYG_140-29a>¶
欲善也如此故傳曰百姓不徒附誠以徳先之也今漢¶
遭厄運天下三分正雄哲之士思望之時也陛下天姿¶
至孝喪踰三年言及隕涕雖曾閔不過也敬賢任才使¶
之盡力有踰成康故國内和一大小戮力臣所不能陳¶
然臣不勝大願願復廣人所不能者夫輓大重者其用¶
力苦不衆㧞大難者其善術苦不廣且承事宗廟者非¶
徒求福祐所以率民尊上也至於四時之祀或有不臨¶
池苑之觀或有仍出臣之愚滯私不自安夫憂責在身¶
<pb:KR2d0006_WYG_140-29b>¶
者不暇盡樂先帝之志堂構未成誠非盡樂之時願省¶
減樂官後宫所增造但奉修先帝所施下為子孫莭儉¶
之敎徙為中散大夫猶侍太子于時軍旅數出百姓彫¶
瘁周與尚書令陳祗論其利害退而書之謂之仇國論¶
其辭曰因餘之國小而肇建之國大並争於世而為仇¶
敵因餘之國有高賢卿者問於伏愚子曰今國事未定¶
上下勞心往古之事能以弱勝彊者其術何如伏愚子¶
曰吾聞之處大無患者恒多慢處小有憂者恒思善多¶
<pb:KR2d0006_WYG_140-30a>¶
慢則生亂思善則生治理之常也故周人養民以少取¶
多句踐恤衆以弱斃彊此其術也賢卿曰曩者項彊漢¶
弱相與戰争無日寧息然項羽與漢約分鴻溝為界各¶
欲歸息民張良以為民志既定則難動也尋帥追羽終¶
斃項氏豈必由文王之事乎肇建之國方有疾疢我因¶
其隙陷其邊陲覬增其疾而斃之也伏愚子曰昔殷周¶
之世王侯世尊君臣久固民習所専深根者難㧞據固¶
者難遷當此之時雖漢祖安能杖劍鞭馬取天下乎當¶
<pb:KR2d0006_WYG_140-30b>¶
秦罷侯置守之後民疲秦役天下土崩或嵗改主或月¶
易公鳥驚獸駭莫知所従於是豪彊並争虎裂狼分疾¶
搏者獲多遲後者見吞今我與肇建皆傳國易世矣既¶
非秦末鼎沸之時實有六國並據之勢故可為文王難¶
為漢祖夫民疲勞則騷擾之兆生上慢下暴則瓦觧之¶
形起諺曰射幸數跌不如審發是故智者不為小利移¶
目不為意似改歩時可而後動數合而後舉故湯武之¶
師不再戰而克誠重民勞而度時審也如遂極武黷征¶
<pb:KR2d0006_WYG_140-31a>¶
土崩勢生不幸遇難雖有智者将不能謀之矣若乃竒¶
變縦横出入無閒衝波截轍超谷越山不由舟楫而濟¶
盟津者我愚子也實所不及後遷光禄大夫位亞九列¶
周雖不與政事而以儒行見禮時訪大議輒據以對而¶
後生好事者亦咨問所疑焉景耀六年冬魏大将軍鄧¶
艾克江由遂長驅而前而蜀本謂敵不便至不作城守¶
調度及聞艾已入隂平百姓擾擾皆迸山野不可禁制¶
後主使羣臣㑹議計無所出或以為蜀之與吳本為和¶
<pb:KR2d0006_WYG_140-31b>¶
國宜可奔吳或以為南中七郡險阻斗絶易以自守宜¶
可奔南惟周以為自古以来無寄他國為天子者也今¶
若入吳固當臣服且政理不殊則大能吞小此數之自¶
然也由此言之則魏能并吳吳不能并魏明矣䓁為稱¶
臣為小孰與為大再辱之恥何與一辱且若欲奔南則¶
當早為之計然後可果今大敵已近羣小之心無一可¶
保恐發足之日其變不測何至南之有乎羣臣咸難周¶
曰今艾已不逺恐不受降如之何周曰方今東吳未賔¶
<pb:KR2d0006_WYG_140-32a>¶
事勢不得不受受之之後不得不禮若陛下降魏魏不¶
裂土以封陛下者周請身詣京師以古義爭之衆人無¶
以易周之理後主猶疑於入南周上疏曰或説陛下以¶
北兵深入有欲適南之計臣愚以為不安何者南方逺¶
夷之地平常無所供役猶數反叛自丞相亮南征兵勢¶
偪之窮乃幸従是後供出官賦取以給兵以為愁怨此¶
患國之人也今以窮廹欲往依恃恐必復反叛一也北¶
兵之來非但取蜀而已若奔南方必因人勢衰及時追¶
<pb:KR2d0006_WYG_140-32b>¶
赴二也若至南方外當拒敵内供服御費用張廣無他¶
所取耗損諸夷必甚甚必速叛三也昔王郎以邯鄲僭¶
號時世祖在信都畏廹於郎欲棄還闗中邳彤諌曰明¶
公西還則邯鄲城民不肯捐父母背城主而千里送公¶
其亡叛可必也世祖従之遂破邯鄲今北兵至陛下南¶
行誠恐邳彤之言復信於今四也願陛下早為之圗可¶
獲爵土若遂適南勢窮乃服其禍必深易曰亢之為言¶
知得而不知䘮知存而不知亡知得失存亡而不失其¶
<pb:KR2d0006_WYG_140-33a>¶
正者其唯聖人乎言聖人知命而不茍必也故堯舜以¶
子不善知天有授而求授人子雖不肖禍尚未萌而逆¶
授與人况禍已至乎昔微子以殷王之昆面縛銜璧而¶
歸武王豈所樂哉不得已也於是遂従周䇿劉氏無虞¶
一邦蒙賴周之謀也時晉王司馬昭為魏相國以周有¶
全國之功封陽城亭侯又下書辟周周至漢中固稱疾¶
不進咸熙二年夏巴郡文立従洛還蜀過見周周語次¶
因書版示立曰典午忽兮月酉沒兮典午者謂司馬也¶
<pb:KR2d0006_WYG_140-33b>¶
月酉者謂八月也至八月而昭果薨晉室踐阼累下詔¶
所在發遣周周遂輿疾詣洛泰始三年至以疾不起就¶
拜騎都尉周乃自陳無功而封求還爵土皆不聴許五¶
年陳壽為本郡中正求休還家往與周别周謂壽曰孔¶
子七十二劉向揚雄七十一而沒今吾年過七十庶慕¶
孔子遺風可與劉揚同軌恐不出後嵗必便長逝不復¶
相見矣六年秋為散騎常侍疾篤不拜至冬卒凡所著¶
述撰定法訓五經論古史考書之屬百餘篇周三子熙¶
<pb:KR2d0006_WYG_140-34a>¶
賢同少子同頗好周業亦以忠篤質素為行舉孝㢘除¶
錫令東宫洗馬召不就周長子熙熙子秀字元彦李雄¶
盗蜀安車徴秀又雄叔父驤驤子壽辟命皆不就晉安¶
西将軍桓温平蜀嘗表薦焉年九十餘卒¶
郤正字令先河南偃師人也祖父儉靈帝末為益州刺¶
史為盗賊所殺㑹天下大亂故正父揖因留蜀揖為大¶
将軍孟達營都督随達降魏為中書令史正本名纂少¶
以父死母嫁單㷀隻立而安貧好學博覧羣籍弱冠能¶
<pb:KR2d0006_WYG_140-34b>¶
屬文入為秘書吏轉為令史遷郎至令性澹於榮利而¶
尤耽意文章自司馬王揚班傅張蔡之儔遺文篇賦及¶
當世美書善論益部有者則鑚鑿推求畧皆寓目自在¶
内職與宦人黄皓比屋周旋經三十年皓従㣲至貴操¶
㺯威權正既不為皓所愛亦不為皓所憎是以官不過¶
六百石而免於憂患依則先儒假文見意號曰釋譏其¶
文繼崔駰達㫖其辭曰或有譏予者曰聞之前記夫事¶
與時並名與功偕然則名之與事前哲之急務也是故¶
<pb:KR2d0006_WYG_140-35a>¶
創制作範匪時不立流稱垂名匪功不記名必須功而¶
乃顯事亦俟時以行止身沒名滅君子所恥是以達人¶
研道探賾索微觀天運之符表考人事之盛衰辯者馳¶
説智者應機謀夫演略武士奮威雲合霧集風激電飛¶
量時揆宜用取世資小屈大伸存公忽私雖尺枉而尋¶
直終揚光以發輝也今三方鼎峙九有未乂悠悠四海¶
嬰丁禍敗嗟道義之沈塞愍民生之顛沛此誠聖賢拯¶
救之秋烈士樹功之㑹也吾子以高朗之才珪璋之質¶
<pb:KR2d0006_WYG_140-35b>¶
兼覽博闚留心道術無逺不致無幽不悉挺身取命斡¶
兹奥祕躊躇紫閤喉舌是執九考不移有入無出究古¶
今之真偽計時務之得失雖時獻一策偶進一言釋彼¶
官責慰此素飱固未能輸竭忠款盡瀝胸肝排方入直¶
恵彼黎元俾吾徒草鄙並有聞焉也盍亦綏衡緩轡回¶
軌易塗輿安駕肆思馬斯徂審厲揭以投濟要夷庚之¶
赫憮播秋蘭以芳世副吾徒之彼圗不亦盛與予聞而¶
歎曰嗚呼有若云乎邪夫人心不同實如其面子雖光¶
<pb:KR2d0006_WYG_140-36a>¶
麗既羙且豔管闚筐舉守厥所見未可以言八紘之形¶
埓信萬事之精練也或人率爾仰而揚衡曰是何言與¶
是何言與予應之曰虞帝以面従為戒孔聖以悦己為¶
尤若子之言良我所思将為吾子論而釋之昔在鴻荒¶
朦昧肇初三皇應籙五帝承符爰暨夏商前典攸書姬¶
衰道缺霸者翼扶嬴氏慘虐吞嚼八區於是従横雲起¶
狙詐如星竒邪蠭動智故萌生或飾真以讎偽或挟邪¶
以干榮或詭道以要上或鬻技以自矜背正崇邪棄直¶
<pb:KR2d0006_WYG_140-36b>¶
就佞忠無定分義無常經故鞅法窮而慝作斯義敗而¶
姦成吕門大而宗滅韓辯立而身刑夫何故哉利囬其¶
心寵曜其目赫赫龍章鑠鑠車服媮幸茍得如反如仄¶
淫邪荒迷恣睢自極和鸞未調而身在轅側庭宁未踐¶
而棟折榱覆天收其精地縮其澤人弔其躬鬼芟其額¶
初升高岡終隕幽壑朝含榮潤夕為枯魄是以賢人君¶
子深圗逺慮畏彼咎戾超然高舉寧曳尾於塗中穢濁¶
世之休譽彼豈輕生慢民而忽於時務哉盖易著行止¶
<pb:KR2d0006_WYG_140-37a>¶
之戒詩有靖恭之嘆乃神之聴之而道使之然也自我¶
大漢應天順民政治之隆晧若陽春俯憲坤典仰式乾¶
文播皇澤以熙世揚茂化之醲醇君臣履度各守厥真¶
上垂詢納之𢎞下有匡救之責士無虚華之寵民有一¶
行之迹粲乎亹亹尚此忠益然而道有隆窳物有興廢¶
有聲有寂有光有翳朱陽否於素秋元隂抑於孟春羲¶
和逝而望舒係運氣匿而耀靈陳沖質不永桓靈墜敗¶
英雄雲布豪傑盖世家挾殊議人懐異計故従横者歘¶
<pb:KR2d0006_WYG_140-37b>¶
披其胸狙詐者暫吐其舌也今大綱已綴徳樹西鄰丕¶
顯祖之宏䂓縻好爵於士人興五敎以訓俗豐九徳以¶
濟民肅明祀以礿祭㡬皇道以輔真雖峙者未一偽者¶
未分聖人垂戒盖均無貧故君臣協美於朝黎庶欣戴¶
於野動若重規静若疊矩濟濟偉彥元凱之倫也有過¶
必知顏子之仁也侃侃庶政冉季之治也鷹揚鷙騰伊¶
望之事也總羣俊之上畧含薛氏之三計敷張陳之祕¶
䇿故力征以勤世援華英而不遑豈暇脩枯籜於榛穢¶
<pb:KR2d0006_WYG_140-38a>¶
哉然吾不才在朝累紀託身失所天心焉恃樂滄海之¶
廣深歎嵩嶽之髙峙聞仲尼之贊商感鄉校之益已彼¶
平仲之和羮亦進可而替否故矇冒瞽説時有攸獻譬¶
道人之有采於市閭㳺童之吟詠乎疆畔庶以增廣福¶
祥輸力規諌若其合也則以闇協明進應靈符如其違¶
也自我常分退守已愚進退任數不矯不誣循性樂天¶
夫何恨諸此其所以既入不出有而若無者也挟屈氏¶
之常醒濁漁父之必醉溷栁季之卑辱褊夷叔之髙懟¶
<pb:KR2d0006_WYG_140-38b>¶
合不以得違不以失得不充詘失不慘悸不樂前以顧¶
軒不就後以慮輊不粥譽以干澤不辭愆以忌絀何責¶
之釋何飱之䘏何方之排何直之入九考不移固其所¶
執也方今朝士山積髦俊成羣猶鱗介之潛乎巨海毛¶
羽之集乎鄧林㳺禽逝不為之尠浮魴臻不為之殷且¶
陽靈幽於唐葉隂精應於商時陽盱請而洪災息桑林¶
禱而甘澤滋行止有道啟塞有期我師遺訓不怨不尤¶
委命恭已我又何辭辭窮路單将返初莭綜墳典之流¶
<pb:KR2d0006_WYG_140-39a>¶
芳尋孔氏之遺藝綴微辭以存道憲先軌而投制韙叔¶
肹之優㳺羙疎氏之遐逝收止足以言歸汎晧然以容¶
裔欣環堵以恬娱免咎悔於斯世顧兹心之未泰懼末¶
塗之泥滯仍求激而增憤肆中懐以告誓昔九方考精¶
於至貴秦牙沈思於殊形薛燭察寳以飛譽瓠梁託弦¶
以流聲齊隸拊髀以濟文椘客潛寇以保荆雍門援琴¶
而挾説韓哀乘轡而馳名盧敖翺翔乎元闕若士竦身¶
於雲清余實不能齊技於數子故乃静然守已而自寧¶
<pb:KR2d0006_WYG_140-39b>¶
景耀六年後主従譙周之計遣使請降於鄧艾其書正¶
所造也明年正月鍾㑹作亂成都後主東遷洛陽時擾¶
攘倉卒蜀之大臣無翼従者惟正及殿中督汝南張進¶
捨妻子單身随侍後主賴正相導宜適舉動無闕乃慨¶
然歎息恨知正之晚時論嘉之賜爵闗内侯泰始中除¶
安陽令遷巴西太守咸寧四年卒正所著述詩論賦之¶
屬垂百篇¶
黄權字公衡巴西閬中人也少為郡吏州牧劉璋召為¶
<pb:KR2d0006_WYG_140-40a>¶
主簿時别駕張松建議宜迎先主使伐張魯權諌曰左¶
将軍有驍名今請到欲以部曲遇之則不滿其心欲以¶
賔客禮待則一國不容二君若客有泰山之安則主有¶
累卵之危可但閉境以待河清璋不聴竟遣使迎先主¶
出權為廣漢長及先主襲取益州将帥分下郡縣郡縣¶
望風景附權閉城堅守頃之劉璋稽服乃詣降先主先¶
主假權偏将軍及曹操破張魯魯走入巴中權進曰若¶
失漢中則三巴不振此為割蜀之股臂也於是先主以¶
<pb:KR2d0006_WYG_140-40b>¶
權為䕶軍率諸将迎魯魯以還南鄭北降曹操然卒破¶
杜濩朴胡殺夏侯淵據漢中皆權本謀也先主為漢中¶
王猶領益州牧以權為治中従事及稱尊號将東伐吳¶
權諌曰吳人悍戰又水軍順流進易退難臣請為先驅¶
以嘗寇陛下宜為後鎮先主不従以權為鎮北将軍督¶
江北軍以防魏師先主自任江南及吳将軍陸議乘流¶
斷圍南軍敗績先主引退而道隔絶權不得還故率将¶
所領降於魏有司執法白收權妻子先主曰孤負黄權¶
<pb:KR2d0006_WYG_140-41a>¶
權不負孤也待之如初魏文帝謂權曰君捨逆效順欲¶
追蹤陳韓邪權對曰臣過受劉主殊遇降吳不可還蜀¶
無路是以歸命且敗軍之将免死為幸何古人之可慕¶
也文帝善之拜為鎮南将軍封育陽侯加侍中使之陪¶
乘蜀降人或云誅權妻子權知其虚言未便發䘮後得¶
審問果如所言及先主薨問至魏羣臣咸賀而權獨否¶
文帝察權有局量欲試驚之遣左右詔權未至之間累¶
催相屬馬使奔馳交錯於道官屬侍従莫不碎魄而權¶
<pb:KR2d0006_WYG_140-41b>¶
舉止顔色自若後領益州刺史徙占河南大将軍司馬¶
懿深器之問權曰蜀中有卿軰㡬人權笑而荅曰不圗¶
明公見顧之重也後懿與諸葛亮書曰黄公衡快士也¶
每坐起歎述足下不去口實景初三年蜀延熙二年權¶
遷車騎将軍儀同三司明年卒諡曰景侯子邕嗣邕無¶
子絶權留蜀子崇為尚書郎随衛将軍諸葛瞻拒鄧艾¶
到涪縣瞻盤桓未進崇屢勸瞻宜速行據險無令敵得¶
入平地瞻猶豫未納崇至於流涕㑹艾長驅而前瞻却戰¶
<pb:KR2d0006_WYG_140-42a>¶
至緜竹崇帥厲軍士期於必死臨陣見殺¶
李恢字徳昻建寕俞元人也仕郡督郵姑夫爨習為建¶
伶令有違法之事恢坐習免官太守董和以習方土大¶
姓寝而不許後貢恢於州渉道未至聞先主自葭萌還¶
攻劉璋恢知璋之必敗先主必成也乃託名郡使北詣¶
先主遇於緜竹先主嘉之従至雒城遣恢至漢中交好¶
馬超超遂従命成都既定先主領益州牧以恢為功曹¶
書佐主簿後為亡虜所誣引恢謀反有司執送先主明¶
<pb:KR2d0006_WYG_140-42b>¶
其不然更遷恢為别駕従事章武元年庲降都督鄧方¶
卒先主問恢誰可代者恢對曰人之才能各有長短故¶
孔子曰其使人也器之且夫明主在上則臣下盡情是¶
以西零之役趙充國曰莫若老臣臣竊不自量惟陛下¶
察之先主笑曰孤之本意亦已在卿矣遂以恢為庲降¶
都督使持莭領交州刺史住平夷縣先主薨高定恣睢¶
於越嶲雍闓跋扈於建寧朱襃反叛於䍧牱丞相亮南¶
征先由越嶲而恢案道向建寧諸縣大相糾合圍恢軍¶
<pb:KR2d0006_WYG_140-43a>¶
於昆明時恢衆少敵倍又未得亮聲息紿謂南人曰官¶
軍糧盡欲規退還吾中間久斥鄉里乃今得旋不能復¶
北欲還與汝䓁同計謀故以誠相吿南人信之故圍守¶
怠緩於是恢出擊大破之追犇逐北南至槃江東接䍧¶
牱與亮聲勢相連南土平定恢軍功居多封漢興亭侯¶
加安漢将軍後軍還南夷復叛殺害守将恢身往撲討¶
鉏盡惡類徙其豪帥于成都賦出叟濮耕牛戰馬金銀¶
犀革充繼軍資于時費用不乏建興七年以交州屬吳¶
<pb:KR2d0006_WYG_140-43b>¶
解恢刺史更領建寧太守以還居本郡徙居漢中九年¶
卒子遺嗣恢弟子球羽林右部督随諸葛瞻拒鄧艾臨¶
陳授命死于緜竹¶
呂凱字季平永昌不韋人也仕郡五官掾功曹時雍闓¶
䓁聞先主薨於永安驕黠滋甚逺降於吳吳遥署闓為¶
永昌太守永昌既在益州郡之西道路壅塞與蜀隔絶¶
而郡太守改易凱與府丞蜀郡王伉帥厲吏民閉境拒¶
闓闓數移檄永昌誘説凱䓁凱荅闓檄責以大義辭㫖¶
<pb:KR2d0006_WYG_140-44a>¶
憤切闓甚憚之凱恩威逺著為郡中所信故能全其莭¶
及丞相亮南征討闓既發在道而闓已為高定部曲所¶
殺亮至南上表曰永昌郡吏吕凱府丞王伉䓁執忠絶¶
域十有餘年雍闓高定偪其東北而凱䓁守義不與交¶
通臣不意永昌風俗敦直乃爾以凱為雲南太守封陽¶
遷亭侯㑹為叛夷所害子祥嗣而王伉亦封亭侯為永¶
昌太守¶
馬忠字徳信巴西閬中人也少養外家姓狐名篤後乃¶
<pb:KR2d0006_WYG_140-44b>¶
復姓改名忠為郡吏建安末舉孝㢘除漢昌長先主東¶
征敗績猇亭巴西太守閻芝發諸縣兵五千人以補遺¶
闕遣忠送往先主已還永安見忠與語謂尚書令劉巴¶
曰雖亡黄權復得狐篤此為世不乏賢也建興元年丞¶
相亮開府以忠為門下督三年亮入南拜忠䍧牱太守¶
郡丞朱襃反叛亂之後忠撫育䘏理甚有威恵八年召¶
為丞相參軍副長史蒋琬署留府事又領州治中従事¶
明年亮出祁山忠詣亮所經營戎事軍還督将軍張嶷¶
<pb:KR2d0006_WYG_140-45a>¶
䓁討汶山郡叛羌十一年南夷豪帥劉胄反擾亂諸郡¶
徴庲降都督張翼還以忠代翼忠遂斬胄平南土加忠¶
監軍奮威将軍封博陽亭侯初建寧郡殺太守正昻縛¶
太守張裔於吳故都督常駐平夷縣至忠乃移治味縣¶
處民夷之閒又越嶲郡亦久失土地忠率将太守張嶷¶
開復舊郡由此就加安南将軍進封彭鄉亭侯延熙五¶
年還朝因至漢中見大司馬蒋琬宣傳詔㫖加拜鎮南¶
大将軍七年春大将軍費禕北禦魏敵留忠成都平尚¶
<pb:KR2d0006_WYG_140-45b>¶
書事禕還忠乃歸南十二年卒子修嗣忠為人寛濟有¶
度量但詼啁大笑忿怒不形於色然處事能斷威恩並¶
立是以蠻夷畏而愛之及卒莫不自致䘮庭流涕盡哀¶
為之立廟祀焉時張表名士清望踰忠閻宇宿有功幹¶
於事精勤繼踵在忠後其威風稱蹟皆不及忠云¶
王平字子均巴西宕渠人也本養外家何氏後復姓王¶
随杜濩朴胡詣洛陽假校尉従曹操征漢中因降先主¶
拜牙門将裨将軍建興六年屬參軍馬謖先鋒謖舎水¶
<pb:KR2d0006_WYG_140-46a>¶
上山舉措煩擾平連規諌謖謖不能用大敗於街亭衆¶
盡星散惟平所領千人鳴鼓自持魏将張郃疑其伏兵¶
不往偪也於是平徐徐收合諸營遺迸率将士而還丞¶
相亮既誅馬謖及将軍張休李盛奪将軍黄襲䓁兵平¶
特見崇顯加拜參軍統五部兼當營事進位討寇将軍¶
封亭侯九年亮圍祁山平别守南圍魏大将軍司馬懿¶
攻亮張郃攻平平堅守不動郃不能克十二年亮卒於¶
武功軍退還魏延作亂一戰而敗平之功也遷後典軍¶
<pb:KR2d0006_WYG_140-46b>¶
安漢将軍副車騎将軍吳壹住漢中又領漢中太守十¶
五年進封安漢侯代壹督漢中延熙元年大将軍蒋琬¶
住沔陽平更為前䕶軍署琬府事六年琬還住涪拜平¶
前監軍鎮北大将軍統漢中七年春魏大将軍曹爽率¶
歩騎十餘萬向漢川前鋒已在駱谷時漢中守兵不滿¶
三萬諸将大驚或曰今力不足以拒敵聴當固守漢樂¶
二城遇賊令入比爾間涪軍足得救闗平曰不然漢中¶
去涪垂千里賊若得闗便為禍也今宜先遣劉䕶軍杜¶
<pb:KR2d0006_WYG_140-47a>¶
參軍據興勢平為後拒若賊分向黄金平率千人下自¶
臨之比爾間涪軍行至此計之上也惟将軍劉敏與平¶
意同即便施行涪諸軍及大将軍費禕自成都相繼而¶
至魏軍退還如平本策是時鄧艾在東馬忠在南平在¶
北境咸著名迹平生長戎旅手不能書而所識不過十¶
字而口授作書皆有意理使人讀史漢諸記傳聴之備¶
知其大義往往論説不失其指遵履法度言不戲謔従¶
朝至夕端坐徹日㦎無武将之體然性狹侵疑為人自¶
<pb:KR2d0006_WYG_140-47b>¶
輕以此為損焉十一年卒子訓嗣初平同郡漢昌句(句/音)¶
(笞侯/切)扶忠勇寛厚數有戰功名位亞於平官至左将軍¶
封宕渠侯¶
張嶷字伯岐巴西郡南充國人也弱冠為縣功曹先主¶
定蜀之際山寇攻縣縣長捐家逃亡嶷冒白刃携負夫¶
人夫人得免由是顯名州召為従事時郡内士人襲禄¶
姚伷位二千石當世有聲名皆與嶷友善建興五年丞¶
相亮北住漢中廣漢緜竹山賊張慕䓁鈔盗軍資刼畧¶
<pb:KR2d0006_WYG_140-48a>¶
吏民嶷以都尉将兵討之嶷度其鳥散難以戰禽乃詐¶
與和親克期置酒酒酣嶷身率左右因斬慕䓁五十餘¶
級渠帥悉殄尋其餘類旬日清泰後得疾病困篤家素¶
貧匱廣漢太守蜀郡何祗名為通厚嶷宿與疎濶乃自¶
轝詣祗託以治疾祗傾財醫療數年除愈其黨道信義¶
皆此類也拜為牙門郎屬馬忠北討汶山羌南平四郡¶
蠻夷輒有籌畫戰克之功十四年武都氐王苻健請降¶
遣将軍張尉往迎過期不到大将軍蒋琬深以為念嶷¶
<pb:KR2d0006_WYG_140-48b>¶
平之曰苻健求附款至必無他變素聞健弟狡黠又夷¶
狄不能同功将有乖離是以稽留耳數日問至健弟果¶
将四百户就魏獨健來従初越嶲郡自丞相亮討高定¶
之後叟夷數反殺太守龔禄焦璜是後太守不敢之郡¶
只住安定縣去郡八百餘里其郡徒有名而已時論欲¶
復舊郡除嶷為越嶲太守嶷蒋所領往之郡誘以忠信¶
蠻夷皆服頗來降附北徼捉馬最驍勁不承莭度嶷乃¶
往討生縳其帥魏狼又觧縦告喻使招懐餘類表拜狼¶
<pb:KR2d0006_WYG_140-49a>¶
為邑侯種落三千餘户皆安土供職諸種聞之多漸降¶
服嶷以功賜爵闗内侯蘇祁邑君冬逢逢弟隗渠䓁已¶
降復反嶷誅逢逢妻旄牛王女嶷以計原之而渠逃入¶
西徼渠剛猛㨗捍為諸種深所畏憚遣所親二人詐降¶
嶷實取消息嶷覺之許以重賞使為反閒二人遂合謀¶
殺渠渠死諸種皆安又斯都耆帥李求承昔手殺龔禄¶
嶷求募捕得數其宿惡而誅之始嶷以郡郛宇頺壊更¶
築小塢在官三年徙還故郡繕治城郭夷種男女莫不¶
<pb:KR2d0006_WYG_140-49b>¶
致力定莋臺登卑水三縣去郡三百餘里舊出鹽鐡及¶
漆而夷徼久自固食嶷率所領奪取署長吏焉嶷之到¶
定莋定莋率豪狼岑槃木王舅甚為蠻夷所信任忿嶷¶
自侵不自來詣嶷使壮士數十直往收致撻而殺之持¶
尸還種厚加賞賜喻以狼岑之惡且曰無得妄動動即¶
殄矣種類咸面縛謝過嶷殺牛饗宴重申恩信遂獲鹽¶
鐡器用周贍漢嘉郡界旄牛夷種類四千餘户其率狼¶
路欲為姑壻冬逢報怨遣叔父離将逢衆相度形勢嶷¶
<pb:KR2d0006_WYG_140-50a>¶
逆遣親近齎牛酒勞賜又令離姊逆逢妻宣暢意㫖離¶
既受賜并見其姊姊弟歡悦悉率所領将詣嶷嶷厚加¶
賞待遣還旄牛由是輒不為患郡有舊道經旄牛中至¶
成都既平且近自旄牛絶道已百餘年更由安上既險¶
且逺嶷遣左右齎貨幣賜路重令路姑喻意路乃率兄¶
弟妻子悉詣嶷嶷與盟誓開通舊道千里肅清復古亭¶
驛奏封路為旄牛㽛毗王遣使将路朝貢後主於是加¶
嶷撫戎将軍領郡如故嶷初見費禕為大将軍恣性汎¶
<pb:KR2d0006_WYG_140-50b>¶
愛待信新附太過嶷書戒之曰昔岑彭率師來歙仗莭¶
咸見害於刺客今明将軍位尊權重宜鍳前事少以為¶
警後禕果為魏降人郭脩所害吳太傅諸葛恪以初破¶
魏軍大興兵衆以圗攻取侍中諸葛瞻丞相亮之子恪¶
従弟也嶷與瞻書使轉告恪旋軍不宜黷武将致禍敗¶
既而恪竟以此夷滅如嶷所言嶷在郡十五年邦域寧¶
静屢乞還朝乃徴詣成都吏民戀慕扶轂泣涕過旄牛¶
邑邑君襁負來迎及追尋至蜀郡界其督相率随嶷朝¶
<pb:KR2d0006_WYG_140-51a>¶
貢者百餘人嶷至拜盪寇将軍慷慨壮烈士人咸多貴¶
之然放蕩少禮人亦以此譏焉是嵗延熙十七年也魏¶
狄道長李簡宻書請降衛将軍姜維率嶷䓁因簡之資¶
以出隴西既到狄道簡悉率城中吏民出迎軍軍前與¶
魏将徐質交鋒嶷臨陣隕身然其所殺傷亦過倍既亡¶
封長子瑛西鄉侯次子護雄襲爵南土越嶲民夷聞嶷¶
死無不悲泣為嶷立廟四時水旱輒祀之¶
蒋琬字公琰零陵湘鄉人也弱冠與外弟泉陵劉敏俱¶
<pb:KR2d0006_WYG_140-51b>¶
知名琬以州書佐随先主入蜀除廣都長先主嘗因㳺¶
觀奄至廣都見琬衆事不理時又沈醉先主大怒将加¶
罪戮軍師将軍諸葛亮請曰蒋琬社稷之器非百里之¶
才也其為政以安民為本不以脩飾為先願主公重加¶
察之先主雅敬亮乃不加罪倉卒但免官而已琬見推¶
之後夜夢有一牛頭在門前流血滂沱意甚惡之呼問¶
占夢趙直直曰夫見血者事分明也牛角及鼻公字之¶
象君位必當至公大吉之徴也頃之為什邡令先主為¶
<pb:KR2d0006_WYG_140-52a>¶
漢中王琬入為尚書郎建興元年丞相亮開府辟琬為¶
東曹掾舉茂才琬固讓劉邕隂化龐延廖淳亮教荅曰¶
思惟背親捨徳以殄百姓衆人既不隐於心實又使逺¶
近不觧其義是以君宜顯其功舉以明此選之清重也¶
遷為參軍五年亮住漢中琬與長史張裔統留府事八¶
年代裔為長史加撫軍将軍亮數外出琬常足食足兵¶
以相供給亮每言公琰託志忠雅當與吾共賛王業者¶
也宻表後主曰臣若不幸後事宜以付琬亮卒以琬為¶
<pb:KR2d0006_WYG_140-52b>¶
尚書令俄而加行都䕶假莭領益州刺史遷大将軍錄¶
尚書事封安陽亭侯時新䘮元帥逺近危悚琬出類㧞¶
萃䖏羣僚之右既無戚容又無喜色神守舉止有如平¶
日由是衆望漸服延熙元年詔琬伐魏總帥諸軍屯住¶
漢中須吳舉動東西掎角以乗其釁又命琬開府眀年¶
就加為大司馬東曹掾楊戲素性簡畧琬與言論時不¶
應荅或欲搆戲於琬曰公與戲言而不見應戲之慢上¶
不亦甚乎琬曰人心不同各如其面面従後言古人之¶
<pb:KR2d0006_WYG_140-53a>¶
所誡也戲欲賛吾是邪則非其本心欲反吾言則顯吾¶
之非是以黙然是戲之快也又督農楊敏曾毁琬曰作¶
事憒憒誠非及前人或以白琬主者請推治敏琬曰吾¶
實不如前人無可推也主者重據聴不推則乞問其憒¶
憒之状琬曰茍其不如則事不當理事不當理則憒憒¶
矣復何問邪後敏坐事繫獄衆人猶懼其必死琬心無¶
適莫得免重罪其好意存道皆此類也琬以為昔諸葛¶
亮數闚秦川道險運艱竟不能克不若乗水東下乃多¶
<pb:KR2d0006_WYG_140-53b>¶
作舟船欲由漢沔襲魏興上庸㑹舊疾連動未得時行¶
而衆論咸謂如不克㨗還路甚難非長策也於是遣尚¶
書令費禕中監軍姜維䓁喻指琬承命上疏曰芟穢弭¶
難臣職是掌自臣奉辭漢中已經六年臣既闇弱加嬰¶
疾疢規方無成夙夜憂慘今魏跨帶九州根蔕滋蔓平¶
除未易若東西并力首尾掎角雖未能速得如志且當¶
分裂蠶食先摧其支黨然吳期二三連不克果俯仰惟¶
艱實忘寝食輒與費禕䓁議以涼州胡塞之要進退有¶
<pb:KR2d0006_WYG_140-54a>¶
資賊之所惜且羌胡乃心思漢如渴又昔偏軍入羌郭¶
淮破走算其長短以為事首宜以姜維為涼州刺史若¶
維征行衘持河右臣當率軍為維鎮繼今涪水陸四通¶
惟急是應若東北有虞赴之不難由是琬遂還住涪疾¶
轉増劇至九年卒諡曰恭子斌嗣為綏武将軍漢城護¶
軍魏大将軍鍾㑹至漢城與斌書曰巴蜀賢知文武之¶
士多矣至於足下諸葛思逺譬諸草木吾臭類也桑梓¶
之敬古今所敦西到欲奉瞻尊大君恭侯墓當灑埽墳¶
<pb:KR2d0006_WYG_140-54b>¶
塋奉祠致敬願告其所在斌荅書曰知惟臭味意眷之¶
隆雅託通流未拒來謂也亡考昔遭疾疢亡於涪縣卜¶
云其吉遂安厝之知君西邁乃欲屈駕脩敬墳墓視予¶
猶父顔子之仁也聞命感愴以増情思㑹得斌書報嘉¶
歎意義及至涪如其書云後主既降鄧艾斌詣㑹於涪¶
待以交友之禮随㑹至成都為亂兵所殺斌弟顯為太¶
子僕㑹亦愛其才學與斌同時死劉敏為左䕶軍揚威¶
将軍與鎮北大将軍王平俱鎮漢中魏遣大将軍曹爽¶
<pb:KR2d0006_WYG_140-55a>¶
襲蜀時議者或謂但可守城不出拒敵必自引退敏以¶
為男女布野農穀栖畆若聴敵入則大事去矣遂帥所¶
領與平據興勢多張旗幟彌亘百餘里㑹大将軍費禕¶
従成都至魏軍即退敏以功封雲亭侯¶
費禕字文偉江夏鄳人也少孤依族父伯仁伯仁姑益¶
州牧劉璋之母也璋使迎仁仁将禕逰學入蜀㑹先主¶
定蜀禕遂留益土與汝南許叔龍南郡董允齊名時許¶
靖䘮子允與禕欲共㑹其𦵏所允白父和請車和遣開¶
<pb:KR2d0006_WYG_140-55b>¶
後鹿車給之允有難載之色禕便従前先上及至䘮所¶
諸葛亮及諸貴人悉集車乗甚鮮允猶神色未泰而禕¶
晏然自若持車人還和問之知其如此乃謂允曰吾常¶
疑汝於文禕優劣未别也而今而後吾意了矣先主立¶
太子禕與允俱為舎人遷庶子後主踐位為黄門侍郎¶
丞相亮南征還羣僚於數十里逢迎年位多在禕右而¶
亮特命禕同載由是衆人莫不易觀亮以初従南歸以¶
禕為昭信校尉使吳孫權性既滑稽嘲啁無方諸葛恪¶
<pb:KR2d0006_WYG_140-56a>¶
羊衜䓁才博果辯論難鋒至禕辭順義篤據理以荅終¶
不能屈權甚器之謂禕曰君天下淑徳必當股肱蜀朝¶
恐不能數來也還遷為侍中亮北住漢中請禕為參軍¶
以奉使稱㫖頻煩至吳建興八年轉為中護軍後又為¶
司馬值軍師魏延與長史楊儀相憎惡每至並坐争論¶
延或舉刃擬儀儀涕泣横集禕常入其坐閒諌喻分别¶
終亮之世各盡延儀之用者禕匡救之力也亮卒禕為¶
後軍師頃之代蒋琬為尚書令琬自漢中還涪禕遷大¶
<pb:KR2d0006_WYG_140-56b>¶
将軍錄尚書事延熙七年魏軍次於興勢假禕莭率衆¶
往禦之光禄大夫來敏至禕許别求共圍棊于時羽檄¶
交馳人馬擐甲嚴駕已訖禕與敏留意對戲色無厭倦¶
敏曰向聊觀試君耳君信可人必能辦賊者也禕至敵¶
遂退封成鄉侯琬固讓州職禕復領益州刺史禕當國¶
功名略與琬比十一年出住漢中自琬及禕雖自身在¶
外慶賞威刑皆遥先諮斷然後乃行其推任如此後十¶
四年夏還成都望氣者云都邑無宰相位故冬復北屯¶
<pb:KR2d0006_WYG_140-57a>¶
漢壽延熙十五年命禕開府十六年嵗首大㑹魏降人¶
郭循在坐禕歡飲沈醉為循手刃所害諡曰敬侯子承¶
嗣為黄門侍郎承弟恭尚公主禕長女配太子璿為妃¶
姜維字伯約天水冀人也少孤與母居好鄭氏學仕郡¶
上計掾州辟為従事以父冏昔為郡功曹值羌戎叛亂¶
身衛郡将沒於戰塲賜維官中郎參本郡軍事建興六¶
年丞相諸葛亮軍向祁山時天水太守適出案行維及¶
功曹梁緒主簿尹賞主記梁䖍䓁従行太守聞蜀軍垂¶
<pb:KR2d0006_WYG_140-57b>¶
至而諸縣響應疑維䓁皆有異心於是夜往保上邽維¶
䓁覺太守去追遲至城門城門已閉不納維䓁相率還¶
冀冀亦不入維維䓁乃俱詣諸葛亮㑹馬謖敗於街亭¶
亮抜将西縣千餘家及維等還故維遂與母相失亮辟¶
維為倉曹掾加奉義将軍封當陽亭侯時年二十七亮¶
與留府長史張裔參軍蒋琬書曰姜伯約忠勤時事思¶
慮精宻考其所有永南季常諸人不如也其人涼州上¶
士也又曰須先教中虎歩兵五六千人姜伯約甚敏於¶
<pb:KR2d0006_WYG_140-58a>¶
軍事既有膽義深觧兵意此人心存漢室而才兼於人¶
畢敎軍事當遣詣宫覲見主上後遷中監軍征西将軍¶
十二年亮卒維還成都為右監軍輔漢将軍統諸軍進¶
封平襄侯延熙元年随大将軍蒋琬住漢中琬既遷大¶
司馬以維為司馬數率偏軍西入六年遷鎮西大将軍¶
領涼州刺史十年遷衛将軍與大将軍費禕共錄尚書¶
事是嵗汶山平康夷反維率衆討定之又出隴西南安¶
金城界與魏大将軍郭淮夏侯覇䓁戰於洮西胡王治¶
<pb:KR2d0006_WYG_140-58b>¶
無戴䓁舉部落降維将還安處之十二年假維莭復出¶
西平不克而還維自以練西方風俗兼負其才武欲誘¶
諸羌胡以為羽翼謂自隴以西可斷而有也每欲興軍¶
大舉費禕常裁制不従與其兵不過萬人十六年春禕¶
卒夏維率将數萬人出石營經董亭圍南安魏雍州刺¶
史陳泰觧圍至洛門維糧盡退還明年加督中外軍事¶
復出隴西守狄道長李簡舉城降進圍襄武與魏将徐¶
質交鋒斬首破敵魏軍敗退維乗勝多所降下抜河間¶
<pb:KR2d0006_WYG_140-59a>¶
狄道臨洮三縣民還後十八年復與車騎将軍夏侯覇¶
䓁俱出狄道大破魏雍州刺史王經於洮西經衆死者¶
數萬人經退保狄道城維圍之魏征西将軍陳泰進兵¶
觧圍維却住鐘題十九年春就遷維為大将軍更整勒¶
戎馬與鎮西大将軍胡濟期㑹上邽濟失誓不至故維¶
為魏大将鄧艾所破於叚谷星散流離死者甚衆衆庶¶
由是怨讟而隴已西亦騷動不寧維謝過引負求自貶¶
削為後将軍行大将軍事二十年魏征東大将軍諸葛¶
<pb:KR2d0006_WYG_140-59b>¶
誕反於淮南分關中兵東下維欲乘虚向秦川復率數¶
萬人出駱谷徑至沈嶺時長城積糓甚多而守兵乃少¶
聞維方到衆皆惶懼魏大将軍司馬望拒之鄧艾亦自¶
隴右皆軍於長城維前住亡水皆倚山為營望艾傍渭¶
堅圍維數下挑戰望艾不應景耀元年維聞誕破敗乃¶
還成都復拜大将軍初先主留魏延鎮漢中皆實兵諸¶
圍以禦外敵敵若來攻使不得入及興勢之役王平捍¶
拒曹爽皆承此制維建議以為錯守諸圍雖合周易重¶
<pb:KR2d0006_WYG_140-60a>¶
門之義然適可禦敵不獲大利不若使聞敵至諸圍皆¶
歛兵聚糓退就漢樂二城使敵不得入平且重闗鎮守¶
以捍之有事之日令㳺軍並進以伺其虚敵攻闗不克¶
野無散穀千里縣糧自然疲乏引退之日然後諸城並¶
出與㳺軍並力搏之此殄敵之術也於是令督漢中胡¶
濟却住漢夀監軍王含守樂城護軍蒋斌守漢城又於¶
西安建威武衛石門武城建昌臨逺皆立圍守五年維¶
率衆出漢侯和為鄧艾所破還住㳫中維本羈旅託國¶
<pb:KR2d0006_WYG_140-60b>¶
累年攻戰功績不立而宦臣黄皓䓁㺯權於内右大将¶
軍閻宇與皓協比而皓隂欲廢維樹宇維亦疑之故自¶
危懼不復還成都六年維表後主聞鍾㑹治兵闗中欲¶
規進取宜並遣張翼廖化督諸軍分護陽安闗口隂平¶
橋頭以防未然皓徴信鬼巫謂敵終不自致啟後主寝¶
其事而羣臣不知及鍾㑹将向駱谷鄧艾将入㳫中然¶
後乃遣右車騎廖化詣㳫中為維援左車騎将軍張翼¶
輔國大将軍董厥䓁詣陽安闗口以為諸圍外助比至¶
<pb:KR2d0006_WYG_140-61a>¶
隂平聞魏将諸葛緒向建威故住待之月餘維為鄧艾¶
所摧還住隂平鍾㑹攻圍漢樂二城遣别将進攻闗口¶
蒋舒開城出降傅僉格鬬而死㑹攻樂城不能克聞闗¶
口已下長驅而前翼厥甫至漢夀維化亦舎隂平而退¶
適與翼厥合皆還保劒閣以拒㑹㑹與維書曰公侯以¶
文武之徳懐邁世之略功濟巴漢聲暢華夏逺近莫不¶
歸名每惟疇昔嘗同大化吳札鄭僑能喻斯好維不荅¶
書列營守險㑹不能克糧運縣逺将議還歸而鄧艾自¶
<pb:KR2d0006_WYG_140-61b>¶
隂平由景谷道傍入遂破諸葛瞻於緜竹後主請降於¶
鄧艾艾前據成都維䓁初聞瞻破或聞後主欲固守成¶
都或聞欲南入建寧於是引軍由廣漢郪道以審虚實¶
尋被後主勅令乃投戈放甲詣㑹於涪軍前将士咸怒¶
拔刀斫石㑹厚待維䓁皆權還其印號莭盖㑹與維出¶
則同轝坐則同席謂長史杜預曰以伯約比中土名士¶
公休太初不能勝也㑹既構鄧艾艾檻車徴因将維䓁¶
詣成都自稱益州牧以叛欲授維兵五萬人使為前驅¶
<pb:KR2d0006_WYG_140-62a>¶
魏将士憤發殺㑹及維維妻子皆伏誅維死時見剖膽¶
如斗大維昔所俱至蜀梁緒官至大鴻臚尹賞執金吾¶
梁䖍大長秋皆先蜀亡歿¶
鄧芝字伯苗義陽新野人漢司徒禹之後也漢末入蜀¶
未見知待時益州従事張裕善相芝往従之裕謂芝曰¶
君年過七十位至大将軍封侯芝聞巴西太守龎羲好¶
士往依焉先主定益州芝為郫邸閣督先主出至郫與¶
語大竒之擢為郫令遷廣漢太守所在清嚴有治績入¶
<pb:KR2d0006_WYG_140-62b>¶
為尚書先主薨於永安先是吳王孫權請和先主累遣¶
宋瑋費禕䓁相與報荅丞相諸葛亮深慮權聞先主殂¶
隕恐有異計未知所出芝見亮曰今主上幼弱初在位¶
宜遣大使重申吳好亮荅之曰吾思之久矣未得其人¶
耳今日始得之芝問其人為誰亮曰即使君也乃遣芝¶
脩好於權權果狐疑不時見芝芝乃自表請見權曰臣¶
今來亦欲為吳非但為蜀也權乃見之語芝曰孤誠願¶
與蜀和親然恐蜀主幼弱國小勢廹為魏所乗不自保¶
<pb:KR2d0006_WYG_140-63a>¶
全以此猶豫耳芝對曰吳蜀二國四州之地大王命世¶
之英諸葛亮亦一時之傑也蜀有重險之固吳有三江¶
之阻合此二長共為脣齒進可兼并天下退可鼎足而¶
立此理之自然也大王今若委質於魏魏必上望大王¶
之入朝下求太子之内侍若不従命則奉辭伐叛蜀必¶
順流見可而進如此江南之地非復大王之有也權黙¶
然良久曰君言是也遂自絶魏與蜀連和遣張温報聘¶
於蜀蜀復令芝重往權謂芝曰若天下太平二主分治¶
<pb:KR2d0006_WYG_140-63b>¶
不亦樂乎芝對曰夫天無二日土無二王如并魏之後¶
大王未深識天命者也君各茂其徳臣各盡其忠将提¶
枹鼓則戰爭方始耳權大笑曰君之誠欵乃當爾邪權¶
與亮書曰丁厷掞張隂化不盡和合二國唯有鄧芝及¶
亮北住漢中以芝為中監軍揚武将軍亮卒遷前軍師¶
前将軍領兖州刺史封陽武亭侯頃之為督江州權數¶
與相聞餽遺優渥延熙六年就遷為車騎将軍後假莭¶
十一年涪陵國人殺都尉反叛芝率軍征討即梟其渠¶
<pb:KR2d0006_WYG_140-64a>¶
帥百姓安堵十四年卒芝為大将軍二十餘年賞罰明¶
斷善䘏卒伍身之衣食資仰於官不茍素儉然終不治¶
私産妻子不免饑寒死之日家無餘財性剛簡不飾意¶
氣不得士類之和於時人少與敬貴唯器異姜維云子¶
良襲爵景耀中為尚書左選郎晉朝廣漢太守¶
張翼字伯㳟犍為武陽人也髙祖父司空浩曾祖父廣¶
陵太守綱皆有名迹先主定益州領牧翼為書佐建安¶
末舉孝廉為江陽長徙涪陵令遷梓潼太守累遷至廣¶
<pb:KR2d0006_WYG_140-64b>¶
漢蜀郡太守建興九年為庲降都督綏南中郎将翼性¶
持法嚴不得殊俗之歡心耆率劉胄背叛作亂翼舉兵¶
討胄胄未破㑹徴當還羣下咸以為宜便馳騎即罪翼¶
曰不然吾以蠻夷蠢動不稱職故還耳然代人未至吾¶
方臨戰場當運糧積糓為滅賊之資豈可以黜退之故¶
而廢公家之務乎於是統攝不懈代到乃發馬忠因其¶
成基以破殄胄丞相亮聞而善之亮出武功以翼為前¶
将軍都督領扶風太守亮卒拜前領軍追論討劉胄功¶
<pb:KR2d0006_WYG_140-65a>¶
賜爵闗内侯延熙元年入為尚書稍遷督建威假莭進¶
封都亭侯征西大将軍十八年與衛将軍姜維俱還成¶
都維議復出軍唯翼廷争以為國小民勞不宜黷武維¶
不聴将翼䓁行進翼位鎮南大将軍維至狄道大破魏¶
雍州刺史王經經衆死於洮水者以萬計翼曰可止矣¶
不宜復進進或毁此大功維大怒曰為蛇畫足維竟圍¶
經於狄道城不能克自翼建異論維心與翼不善然常¶
牽率同行翼亦不得已而往景耀二年遷左車騎将軍¶
<pb:KR2d0006_WYG_140-65b>¶
領冀州刺史六年與維咸在劍閣共詣降鍾㑹於涪明¶
年正月随㑹至成都為亂兵所殺¶
宗預字徳豔南陽安衆人也建安中随張飛入蜀建興¶
初丞相亮以為主簿遷參軍右中郎将及亮卒吳慮魏¶
或承衰取蜀增巴邱守兵萬人一欲以為救援二欲以¶
事分割也蜀聞之亦益永安之守以防非常預将命使¶
吳孫權問預曰東之與西譬猶一家而聞西更増白帝¶
之守何也預對曰臣以為東益巴邱之戍西增白帝之¶
<pb:KR2d0006_WYG_140-66a>¶
守皆事勢宜然俱不足以相問也權大笑嘉其抗盡甚¶
愛待之見敬亞於鄧芝費禕遷為侍中徙尚書延熙十¶
年為屯騎校尉時車騎将軍鄧芝自江州還來朝謂預¶
曰禮六十不服戎而卿甫受兵何也預荅曰卿七十不¶
還兵我六十何為不受邪芝性驕傲自大将軍費禕䓁¶
皆避下之而預獨不為屈預復東聘吳孫權捉預手涕¶
泣而别曰君每銜命結二國之好今君年長孤亦衰老¶
恐不復相見遺預大珠一斛及還遷後将軍督永安就¶
<pb:KR2d0006_WYG_140-66b>¶
拜征西大将軍賜爵闗内侯景耀元年以疾徴還成都¶
後為鎮軍大将軍領兖州刺史時都護諸葛瞻初統朝¶
事廖化過預欲與預共詣瞻許預曰吾䓁年踰七十所¶
竊已過但少一死耳何求於年少軰而屑屑造門邪遂¶
不往廖化字元儉本名淳襄陽人也為前将軍闗羽主¶
簿羽敗屬吳思歸先主乃詐死時人謂為信然因擕持¶
老母晝夜西行㑹先主東征遇於秭歸先主大悦以化¶
為宜都太守先主薨為丞相參軍後為督廣武稍遷至¶
<pb:KR2d0006_WYG_140-67a>¶
右車騎将軍假莭領并州刺史封中鄉侯以果烈稱官¶
位與張翼齊而在宗預之右咸熙元年春化預俱内徙¶
洛陽道病卒¶
楊戲字文然犍為武陽人也少與巴西程祁公𢎞巴郡¶
楊汰季儒蜀郡張表伯達並知名戲每推祁以為冠首¶
丞相亮深識之戲年二十餘従州書佐為督軍従事職¶
典刑獄論法決疑號為平當府辟為屬主簿亮卒為尚¶
書右選部郎刺史蒋琬請為治中従事史琬以大将軍¶
<pb:KR2d0006_WYG_140-67b>¶
開府又辟為東曹掾遷南中郎參軍副貳庲降都督領¶
建寧太守以疾徴還成都拜護軍監軍出領梓潼太守¶
入為射聲校尉所在清約不煩延熙二十年随大将軍¶
姜維出軍至亡水戲素心不服維酒後言笑每有慠弄¶
之辭維外寛内忌意不能堪軍還有司承㫖奏戲免為¶
庶人後景耀四年卒戲性雖簡惰省略未嘗以甘言加¶
人過情接物書符指事希有盈紙然篤於舊故居誠存¶
厚與巴西韓儼黎韜童幼相親厚後儼痼疾發頓韜無¶
<pb:KR2d0006_WYG_140-68a>¶
行見損戲經紀振䘏恩好如初又時人謂譙周無當世¶
才少歸敬者唯戲重之嘗曰吾䓁後世終不如此長兒¶
也有識以此貴戲張表有威儀風䂓始名位與戲齊後¶
至尚書督庲降後将軍先戲沒祁汰皆早死戲以延熙¶
四年著季漢輔臣賛三十餘首其所頌述世多稱之¶
衛繼字子業漢嘉嚴道人也兄弟五人繼父為縣功曹¶
繼為兒時與兄弟随父㳺戲庭寺中縣長蜀郡成都張¶
君無子數命功曹呼其子省㺯甚愛憐之張因言宴之¶
<pb:KR2d0006_WYG_140-68b>¶
間語功曹欲乞繼功曹即許之遂飬為子繼敏達夙成¶
學識通博進仕州郡歴職清顯而其餘兄弟四人各無¶
堪當世者父恒言已之将衰張明府将盛也時法禁以¶
異姓為後故復為衛氏屢遷拜奉車都尉大尚書忠篤¶
信厚為衆所敬鍾㑹之亂遇害成都¶
　¶
　¶
　通志卷一百十八下¶
