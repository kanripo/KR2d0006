# -*- mode: mandoku-view; -*-
#+TITLE: 通志
#+DATE: 2015-08-24 22:28:10.663593
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷五十一
<pb:KR2d0006_WYG_056-1a>¶
欽定四庫全書¶
　通志卷五十一¶
　　宋　右　廸　功　郎　鄭　樵　漁　仲　撰¶
　職官略第一¶
　　官制總序¶
伏羲氏以龍紀故以龍名官共工以水紀故以水名官¶
神農氏以火紀故以火名官黄帝氏以雲紀故以雲名¶
官少昊摯之立也鳯凰至故為鳥紀而以鳥名官鳯鳥¶
<pb:KR2d0006_WYG_056-1b>¶
氏歴正也元鳥氏司分也伯趙氏司至也青鳥氏司啟¶
也丹鳥氏司閉也祝鳩氏司徒也鴡鳩氏司馬也鳴鳩¶
氏司空也爽鳩氏司宼也鶻鳩氏司事也五鳩聚民者¶
也五雉為五工正九扈為九農正自顓帝以来不能紀¶
逺乃紀於近為民師而命以民事又有五行之官是謂¶
五官社稷五祀是尊是奉春官木正曰勾芒夏官火正¶
曰祝融秋官金正曰蓐收冬官水正曰元㝠中官土正¶
曰后土唐堯之代分命羲和欽若昊天歴象日月星辰¶
<pb:KR2d0006_WYG_056-2a>¶
以授人時内有百揆四岳外有州牧侯伯虞舜氏有天¶
下以禹作司空使宅百揆棄作稷官播百榖契作司徒¶
敷五教臯繇作士正五刑垂作共工利器用益作虞育¶
草木鳥獸伯夷秩宗典三禮䕫典樂教胄子和神人龍¶
作納言出納帝命盖亦為六官以主天地并四時也夏¶
后之制亦置六卿其官名次猶承虞制商人制天子建¶
天官先六太曰太宰太宗太史太祝太士太卜典司六¶
典天子之五官曰司徒司馬司空司士司宼典司五衆¶
<pb:KR2d0006_WYG_056-2b>¶
天子之六府曰司土司木司水司草司器司貨典司六¶
職天子之六工曰土工金工石工木工獸工草工典制¶
六材五官致貢曰享五官之長曰伯千里之内為王畿¶
千里之外設方伯五國以為屬屬有長十國以為連連¶
有帥三十國以為卒卒有正二百一十國以為州州有¶
伯八州八伯五十六正百六十八帥三百三十六長八¶
伯各以其屬屬於天子之老二人分天下以為左右曰¶
左右伯周成王參改商官制為周禮以作天地四時之¶
<pb:KR2d0006_WYG_056-3a>¶
名謂之六卿立天官冢宰掌邦治地官司徒掌邦教春¶
官宗伯掌邦禮夏官司馬掌邦政秋官司宼掌邦刑冬¶
官司空掌邦事各有徒屬用於百事嵗終天子齊戒受¶
諫六卿以百官之成質於天子百官齊戒受質然後休¶
老勞農成嵗事制國用自周衰官失而百職亂戰國並¶
爭各有變易秦始皇兼天下建皇帝之號立百官之職¶
不師古始罷侯置守太尉主五兵丞相總百揆又置御¶
史大夫以貳於丞相漢初因循而不革随時冝也其後¶
<pb:KR2d0006_WYG_056-3b>¶
頗有所改(大司馬左右前後将軍侍中常侍散騎諸/吏為中朝丞相以下至六百石為外朝)王¶
莽簒位慕從古官而吏民皆弗便光武中興務從節約¶
并官省職費減億計(後漢建武六年詔曰百姓遭難戶/口耗少而官吏尚繁於是司𨽻州)¶
(牧條奏并省四百餘縣/吏職減損十置其一)廢丞相與御史大夫而以三司¶
總理衆務洎于叔世事歸臺閣論道之官但偹員而已¶
魏與吳蜀多依漢制晉氏繼及大抵畧同(山公啟事曰/晉制諸坐公)¶
(事者皆三年乃得叙用其中多有好人令逍遥無事臣/以為畧依左遷法随資裁減之亦足懲戒又傅元議曰)¶
(諸官有病滿百日不差/冝令去職既差復用)太元六年改制減費損吏士職¶
<pb:KR2d0006_WYG_056-4a>¶
員凡七百人(時議省州郡縣/半吏以赴農功)爰及宋齊亦無改作(宋時/制新)¶
(長吏以父母疾去官禁錮三年山隂令沈叔任父疾去/職御史中丞鄭鮮之上議曰所以為其制者莅官不乆)¶
(則奔競互生故杜其欲速之請以申考績之實耳今父/母之疾而加以罪名損義疾理莫此為大詔從之於是)¶
(自二品以上父母及為祖父母後者墳墓崩毁及疾病/親屬輙去並不禁錮又劉祗為中書郎江夏王義㳟領)¶
(中書監服親不得相臨表觧職也孝武詔曰昔二王兩/謝俱至崇禮自今三臺五省悉同此例又詔曰方鎮所)¶
(假禮白郡縣年限依臺除/食禄三分之一不給送)官司有三臺五省之號(三臺/盖兩)¶
(漢舊名五省謂尚書中/書門下祕書集書省也)郡縣有三嵗為滿之期(宋州郡/縣居職)¶
(以三周/為小滿)梁武受終多遵齊舊然而定諸卿之位分配四¶
<pb:KR2d0006_WYG_056-4b>¶
時置戎秩之官至百有餘號陳遵梁制不失舊物焉後¶
魏昭成之即王位初置官司分掌衆職然而其制草創¶
名稱乖疎皇始元年道武平并州始建臺省置百官封¶
公侯將軍刺史太守尚書郎等官悉用文人天興中太¶
史言天文錯亂當改王易政故官號數革(初道武制官/皆擬逺古雲)¶
(鳥之義諸曹走使謂之鳬鴨取飛之迅疾也以/伺候宫禁謂之白鷺取其延頸逺視他皆此類)至孝文¶
太和中王肅来奔為制官品百司位號皆准南朝改次¶
職令以為永制(凡守令以六年為/滿後經六年乃叙)又作考格以之黜陟¶
<pb:KR2d0006_WYG_056-5a>¶
(太和十八年詔曰古者三載考績三考黜陟朕今三載/一考考便黜陟各令當司考其優劣為三等六品以下)¶
(尚書重問五品以上朕與公卿親論善惡/上上者遷之下下者黜之中中者守本位)又宣武帝行¶
考陟之法任事上中者三年升一階散官上第者四載¶
登一級孝明以後授受多濫齊髙氏創業亦遵後魏臺¶
省位號多類江東(以門下省掌獻納諫正中書省管司/王言祕書省典司經籍集書省掌從)¶
(容諷議中常侍省掌出入/門閤御史臺察糺弹劾)後主臨御爵禄犬馬宇文氏¶
之初據闗中猶依魏制及平江陵之後别立憲章酌周¶
禮之文建六官之職其他官亦兼用秦漢及隋文帝踐¶
<pb:KR2d0006_WYG_056-5b>¶
極百度伊始復廢周官還依漢魏其於庻僚頗有損益¶
凡官以四考而代(又制凡官以理/去職聼並執笏)至煬帝初存稽古多¶
復舊章(百官不得計考増級如有徳/行功能灼然顯著者擢之)大業三年始行新¶
令有三臺五省五監十二衛十六府(殿内尚書門下内/史祕書五省也謁)¶
(者司𨽻御史三臺也少府長秋國子将作都水五監也/左右翊左右&KR0008;左右武左右屯左右禦左右候十二衞)¶
(也左右偹身左右監門等凡十六府也或是舊名或是/新置諸省及左右衞武候領軍監開府為内官自餘為)¶
(外/官)于時天下繁冨四方無虞衣冠文物為盛矣既而漸¶
為不道百度方亂號令日改官名月易圖籍散逸不得¶
<pb:KR2d0006_WYG_056-6a>¶
而詳偹唐之職員多因隋制雖有小變革而大較不異¶
貞觀六年大省内官凡文武定員六百四十有三而已¶
(顯慶元年初制拜三師三公親王尚書令雍州牧開府/儀同三司驃騎大将軍左右僕射並臨軒冊授太子二)¶
(少侍中中書令諸曹尚書諸衞大将軍特進鎭軍輔國/大将軍光禄大夫太子詹事太常卿都督及上州刺史)¶
(在京者朝堂受冊又制文武官五品以/上老及病不因罪觧者並聼同致仕例)龍朔二年又改¶
官名咸亨元年復舊至于武太后再易庶官或從宜創¶
號(改尚書省為文昌臺門下省為鸞臺中書省為鳯閤/御史臺為肅政臺及諸寺衛等名又置控鶴府官員)¶
或参用古典(改六尚書為天/地四時之官)天授二年凡舉人無賢不¶
<pb:KR2d0006_WYG_056-6b>¶
肖咸加擢拜大置試官以處之試官盖起於此也(試者/未為)¶
(正命凡正官皆稱行守其階髙而官卑者稱行階卑而/官髙者稱守階官同者並無行守字太后務收物情其)¶
(年二月十道使舉人并州石艾縣令王山耀等六十一/人並授拾遺補闕懐州録事参軍崔獻可等二十四人)¶
(並授侍御史并州録事参軍徐昕等二十四人並授著/作郎魏州内黄縣尉崔宣道等二十二人並授衞佐校)¶
(書御史等故當時諺曰補闕連車載拾遺平斗/量把椎侍御史脫腕校書郎試官自此始也)于時擢¶
人非次刑網太宻雖驟歴榮貴而敗輪繼軌(神功元年/制曰自今)¶
(木色出身觧天文者進轉官不得過太史令音樂者不/得過太樂鼔吹令醫術者不得過尚藥奉御隂陽卜筮)¶
(者不得過太卜令斛/造食者不得過司膳)神龍初官復舊號二年三月又置¶
<pb:KR2d0006_WYG_056-7a>¶
員外官二千餘人(舊有員外官至此大增加兼超授諸/門官為員外官者亦千餘人中書令)¶
(李嶠初自地官尚書貶通州刺史至是召拜吏部侍郎/嶠志欲曲行私惠求名悅衆兾得重居相位乃奏請大)¶
(置員外官多引用勢家親識至是嶠又自/覺銓衡失序官員倍多府庫由是減耗也)於是遂有員¶
外(員外官其初但云員外至永徽六年以蒋孝璋為尚/藥奉御員外特置仍同正員至是員外官或有同正)¶
(員者其加同正員者惟不給職田耳其禄俸賜/㑹與正官同單言員外者禄俸減正官之半)檢校試¶
攝判知之官(攝者言𠡠攝非州府板署檢校者云檢校/某官判官者云判某官事知者云知某官)¶
(事皆是詔除/而非正命)逮乎景龍官紀大紊復有斜封無坐處之¶
誦興焉(景龍中有太平安樂長寜冝城等諸公主及皇/后陸氏妹郕國夫人李氏妹崇國夫人並昭容)¶
<pb:KR2d0006_WYG_056-7b>¶
(上官氏與其母沛國夫人鄭氏尚宫柴氏賀婁氏女巫/隴西夫人趙氏皆引用親識亦多猥濫或出自臧獲或)¶
(由於屠販多因賂貨累居榮秩咸能别於側門䧏墨𠡠/斜封以授焉故時人號為斜封官時既政出多門遷除)¶
(甚衆自宰相至于内外員外官及左右臺御史多者則/數踰十倍皆無㕔事可以處之故時人謂之三無坐處)¶
(謂宰相御史/及員外官也)先天以来始懲其弊至開元二十五年刋¶
定職次著為格令(此格皆武徳貞觀之舊制永徽初已/詳定之至開元二十五年再刪定焉)¶
(至二十八年又省文武六品以下/官三百餘員及諸流外番官等)盖尚書省以統㑹衆¶
務舉持䋲目門下省以侍從獻替規駮非冝中書省以¶
獻納制冊敷揚宣勞祕書省以監録圖書殿中省以供¶
<pb:KR2d0006_WYG_056-8a>¶
修服御内侍省以承㫖奉引(尚書門下中書祕書/殿中内侍凡六省)御史¶
臺以肅清僚庶九寺(太常光禄衞尉宗正太僕大/理鴻臚司農太府為九寺)五監¶
(少府将作國子軍/器都水為五監)以分理羣司六軍(左右羽林左右龍/虎左右神武為六)¶
(軍/)十六衞(左右衛左右&KR0008;衞左右武左右威左右領軍/左右金吾左右監門左右千牛為十六衞)¶
以嚴其禁禦一詹事府二春坊(有左右春坊又有/内坊掌閤内諸事)三寺¶
(家令寺率更/寺太僕寺)十率(左右衞左右司禦左右清道左/右監門左右内侍凡十率府)俾乂¶
儲宫牧守督䕶分臨畿服(京府置牧餘府州/置都督都䕶太守)設官以經¶
之置使以緯之(按察採訪等使以理州縣節度團綀等/使以督府軍事租庸轉運鹽鐡青苗營)¶
<pb:KR2d0006_WYG_056-8b>¶
(田等使以毓財貨其餘細務因事置使者不可悉數其/轉運以下諸使無適所治廢置不常故不别列於篇)¶
自六品以下率由選曹居官者以五嵗為限於是百司¶
具舉庶績咸理亦一代之制焉(一嵗為一考四考有替/則為滿若無替則五考)¶
(而罷六品以下吏部注擬謂之㫖投五品以上則皆𠡠/除自至徳之後天下多難甄才録効制勑特拜繁於吏)¶
(部於是兼試員外郎倍多正員至廣徳以来乃立制限/州縣員外兼試等官各有定額並云額内溢於限者不)¶
(得視職其有身帶京官冗職資名清羙兼州縣職者云/占闕焉即如正員之例官以三考而代無替四考而罷)¶
(由是官有/常序焉)¶
　　歴代官制要畧¶
<pb:KR2d0006_WYG_056-9a>¶
　　官數　官品　設官沿革　封爵　三公　宰相¶
　　　禄秩¶
　　官數¶
唐六十員虞六十員(尚書云建官惟百鄭元云虞官六/十唐官未聞堯舜同道或皆六十)¶
(并屬官而言/則皆有百)夏百二十員(尚書云夏商官倍則當/二百鄭元曰百二十)商二¶
百四十員(明堂位二百鄭/元曰百四十二)周六萬二千六百七十五員¶
(内一千六百四十二人外諸侯同官六萬/一千三十二人按禮記王制計之商制同)漢自丞相至¶
佐史凡十三萬二百八十五員(哀帝時數兼諸/州府郡胥吏)後漢七¶
<pb:KR2d0006_WYG_056-9b>¶
千五百六十七員　晉六千八百三十六員　宋六千¶
一百七十二員　齊二千一百三員　後魏七千七百¶
六十四員　北齊二千三百二十二員(並内/官)後周二千¶
九百八十九員(並内/官)隋一萬二千五百七十六員(内官/二千)¶
(五百八十一外郡縣/官九千九百九十五)唐一萬八千八百五員(内官二千/六百二十)¶
(外郡縣官一萬六/千一百八十五)¶
　　官品¶
周官九命漢自中二千石至百石凡十六等後漢自中¶
<pb:KR2d0006_WYG_056-10a>¶
二千石至斗食凡十三等魏秩次多因漢制更置九品¶
晉宋齊並因之梁因之更置十八班班多為貴陳並因¶
之後魏置九品品各置從凡十八品自四品以下每品¶
分為上下階凡三十階北齊並因之後周制九命毎命¶
分為二以正為上凡十八命隋置九品品各有從自四¶
品以下每品分為上下凡三十階自太師始焉謂之流¶
内流内自此始焉(焬帝除上下階唯/留正從各九品)又置視正二品至¶
九品品各有從自行臺尚書令始焉謂之視流内視流¶
<pb:KR2d0006_WYG_056-10b>¶
内自此始唐自流内以上並因隋制又置視正五品視¶
從七品以署薩寳及正祓謂之視流内又置勲品九品¶
自諸衞録事及五省令史始焉謂之流外流外自此始¶
(勲品自齊/梁即有之)¶
　　設官沿革(畧舉崇著者其當部之官長雖品秩下/者亦附出)¶
黄帝六相(堯有十/六相)為之輔相不必名官少昊司徒(前漢/嘗加)¶
(大後漢/又加大)司馬(項羽加大漢以後/加大後周又加大)司空(前漢加大改御史/大夫為之後周又)¶
(加/大)司宼(後周有大司宼/卿後周又加大)唐羲和羲仲羲叔和仲和叔州¶
<pb:KR2d0006_WYG_056-11a>¶
牧虞太師太保納言(隋及唐嘗改/侍中為之)后稷秩宗士共工虞¶
夏九卿商太宰(晉宋齊梁陳/改太師為之)太宗太史太祝太士太卜¶
司士司土司木司水司革司器司貨太子太師太子太¶
保太子太傅太子少傅方伯周太傅少師少保冢宰(後/周)¶
(加/大)宗伯(後周/加大)内史(秦置内史治京師如諸郡守後周有/内史中丞大夫隋改中書為内史監)¶
(令唐亦嘗以/中書為内史)太僕正(至漢為太僕梁為卿唐嘗/為司馭卿又嘗為司僕卿)大将軍¶
(自戰國/時楚置)前後左右将軍(周末/置)秦太尉左右丞相丞相(後/周)¶
(末加/大)相國侍中(本丞相史隋改為納言又改為侍内/唐嘗為納言或為左相或為黄門監)黄¶
<pb:KR2d0006_WYG_056-11b>¶
門侍郎(後周納言大夫唐為鸞臺/侍郎又改為門下侍郎)散騎常侍(魏加侍郎/又加員外)¶
(又加通直唐/分為左右)少府吏在殿中主發書謂之尚書四人(漢/置)¶
(五人其一人為僕射四人分/曹後漢為五曹至晉有六曹)尚書令僕射(漢置左右唐/嘗改為左右)¶
(匡政或為左右丞相武/太后嘗為文昌左右相)尚書丞(漢置四人後漢減三人/為左右丞唐嘗為左右)¶
(肅/機)御史大夫(唐嘗為大司憲武太后又/嘗改為肅政又分為左右)奉常(漢改曰太/常後曰奉)¶
(常又改為太常後漢為奉常自後為太常/梁謂之卿唐嘗為奉常卿又嘗為司禮卿)郎中令(漢為/光禄)¶
(勲後漢嘗為郎中令魏為光禄勲梁除勲字謂之/卿唐嘗為司宰卿又嘗為司膳卿又為光禄卿)衞尉¶
(漢嘗為中大夫令至梁謂/之卿至唐嘗為司衞卿)宗正(漢嘗改為宗伯至唐嘗/為司宗卿又嘗為司屬)¶
<pb:KR2d0006_WYG_056-12a>¶
(卿/)治粟内史(漢改曰大農全又改曰大司農後漢末為/大農魏為司農至梁謂之卿後魏又加大)¶
(唐嘗為/司稼卿)主爵中尉(漢以右扶/風代之)廷尉(二漢梁北齊為大理/梁謂之卿後周曰廷)¶
(尉唐嘗為詳刑/卿又為大理卿)典客(漢改為大鴻臚又嘗曰大行至梁/除大字謂之卿唐為同文卿又嘗)¶
(為司賔卿又/為鴻臚卿)典屬國少府(至梁謂之卿唐嘗為内府監/亦嘗為尚方監又為少府監)¶
將作少府(漢改為大匠梁為大匠卿隋為将作大監又/改為大匠唐亦嘗為大匠又嘗為繕工監又)¶
(嘗為營繕監/又為将作監)中尉(漢武更名/執金吾)中書謁者令僕射(至漢嘗/以宦者)¶
(為之魏為中書監全専掌機務隋為内史監令尋改為/内史又改為尚書又為内史令唐復為中書令嘗為右)¶
(相又為内史/又為紫薇令)詹事(唐嘗改為端尹又嘗改為/宫尹少詹事並為少尹)中庶子庻¶
<pb:KR2d0006_WYG_056-12b>¶
子(隋改庶子為左右罷中/庶子唐嘗為左右中䕶)太子家令(唐嘗為宫/府大夫)率更令¶
(唐嘗為司/更大夫)僕(唐嘗為馭/僕大夫)率内史(理京師漢分為左右又/置京兆尹左馮翊代之)¶
郡守(漢改為太守後魏每部置三大守隋/置通守魏之二守隋之通守並佐貳)太中大夫(唐/並)¶
(為文/散)漢領尚書事(至後漢為/録尚書亊)三公曹尚書常侍郎尚書¶
主客公卿事(後漢改為吏曹主選奉又為選部魏為吏/部宋嘗置為員唐嘗改為司列太常伯又)¶
(為天/官)中書侍郎(東晉嘗為通事郎隋為内史侍郎又為/内書侍郎唐為内史侍郎又為中書侍)¶
(郎又為紫/薇侍郎)御史中丞(後魏曰中尉唐改治書侍/御史為之嘗為司憲大夫)光禄大¶
夫(優寵者則加銀章青綬至魏晉則有加/金章紫綬齊嘗置左右至隋為散官)中散大夫(王/莽)¶
<pb:KR2d0006_WYG_056-13a>¶
(置唐為/文散)太皇太后卿長信少府(太后以下卿以至/于陳自後魏無)皇太¶
后卿長信少府皇后卿大長秋(隋有令唐/改為内侍)中常侍(唐為/内常)¶
(侍/)都水使者(至宋嘗為水衡令梁曰大舟卿隋嘗為都/水監唐嘗為司津監又嘗為水衡都尉)¶
驃騎(後漢加大夫/唐為武散)逰擊(唐為/武散)衞車騎驍騎(梁置/左右)伏波上¶
騎材官輕車樓船横海䕶軍(唐為/勲官)渡遼貳師蒲類彊弩¶
弋船奮威建威積射二十一将軍奉車騎駙馬三都尉¶
(至梁尚主/者為之)司𨽻校尉(督察三輔隋有司𨽻大夫/唐京畿採訪使亦其職)刺史(刺/舉)¶
(郡縣至/隋治民)都䕶京兆尹左馮翊右扶風特進(唐為/文散)諸加官¶
<pb:KR2d0006_WYG_056-13b>¶
(左右曹諸吏散騎/中常侍侍中為之)後漢賊曹尚書尚書侍郎三十六人¶
(初稱尚書郎中滿嵗稱尚書郎三嵗稱侍郎五嵗遷大/縣令魏冇尚書郎晉又有郎中隋初置三十六侍郎後)¶
(置員外郎一人後又六曹各置侍郎每/曹有郎有員外郎唐改曹郎為郎中)祕書監(魏又置/令唐嘗)¶
(為蘭臺太史少監為/侍郎又嘗為麟臺)武衞(至隋置左右唐/為左右鷹揚衞)輔國(晉加大/宋改為)¶
(輔師唐/為武散)四征四鎮四安虎牙征虜捕虜横野鷹揚討逆¶
討虜破虜等将軍四中郎将都督(至晉/加大)河南尹留守班¶
同三司(前漢文帝以宋昌為衛/将軍亞三司未為官也)儀同三司(魏冇開府儀/同三司晉又)¶
(有如開府儀同三司後魏有儀同三司北齊有開府儀/同三司又有儀同三司後周有開府儀同又有上閒府)¶
<pb:KR2d0006_WYG_056-14a>¶
(儀同大将軍至隋為散官/又諸衞各置開府一人)八座魏五兵尚書(至後魏有/七兵尚書)¶
(隋曰兵部唐嘗為司戎太常伯/或為夏官或為武部又為兵部)度支尚書(吴有戶部晉/已後為度支)¶
(至隋為民部唐嘗/為度支又為戶部)祠部曹尚書(至後魏有儀曹尚書後/周有禮部隋置禮部尚)¶
(書唐嘗為司禮太常伯/或為春官又為禮部)殿中監(秩甚卑隋曰殿内監/唐嘗為中御府大監)中¶
衞(晉分為左右衛将軍隋改為/左右翊衞唐復為左右衞)中領軍(尋改曰領軍隋/改為左右屯衞)¶
(唐嘗為左右戎衞又嘗為左/右玉鈐衞又為左右領軍)鎮軍大冠軍游騎(唐並為/武散)¶
四平鎮北虎威撫軍淩江寜朔等将軍行臺晉三公尚¶
書掌刑獄起部尚書(有事即置/事畢則省)國子祭酒(唯宋曰總明/觀祭洒唐嘗)¶
<pb:KR2d0006_WYG_056-14b>¶
(為大司成又/為成均祭酒)中軍龍驤寜逺(唐為/武散)宋殿中将軍齊都官¶
尚書(至隋改為刑部唐嘗為司刑太常伯/又嘗為秋官又改為憲部又為刑部)梁大府卿(唐/嘗)¶
(為外府卿又/嘗為司府卿)雲麾中武壯武明武定逺(唐並為/武散)宇宙等¶
大將軍始以太常等名卿分為四時凡十一卿後魏柱¶
國(唐為/勲官)天柱二大將軍諸少卿後周軍器隋左右武侯¶
府大将軍(唐為金/吾衞)左右監門府将軍(唐改府/為衞)大總管通¶
守(佐太/守)折衝府正議通議朝議朝請朝散等大夫左右¶
驍衞府(唐除/府字)唐太子賔客(漢之四/皓非官)左右千牛衞左右屯¶
<pb:KR2d0006_WYG_056-15a>¶
營(後改為羽林/軍嘗改為衞)左右威衞(嘗改左右/豹韜衛)左右龍虎将軍平¶
章事知政事参知機務同中書門下三品平章軍國重¶
事節度使採訪使宣威(武/散)懐化歸徳等将軍(並武散以/授歸義蕃)¶
(官/)¶
　　封爵¶
黄帝方制萬里為萬國各百里唐虞夏建國凡五等曰¶
公侯伯子男商公侯伯三等(公百里侯七十/里伯五十里)周公侯伯¶
子男五等(公侯百里伯七十/里子男五十里)周公居攝改制大其封(公/五)¶
<pb:KR2d0006_WYG_056-15b>¶
(百里侯四百里伯三百/里子二百里男百里)秦爵二十等(最髙徹侯乃得食/縣其次闗内侯食)¶
(租税於闗内餘十八等/大庶長以下則如吏職)漢國王國侯亭侯三等(王皆裂/地侯以)¶
(戶數為差分民自此始漢初論功封侯者凡百/四十三人食邑者除租每戶一嵗更輸錢二百)後漢亦¶
三等(皇子封王其郡為國其列/侯雖鄧寇元勲不過四縣)魏王公侯伯子男次縣¶
侯次鄉侯次亭侯次闗内侯凡九等(闗内侯為虚/封自此始)晉亦¶
有王公侯伯子男又有開國郡公縣公郡縣侯伯子男¶
及鄉亭闗内等侯凡十五等(王大國二萬戶三軍兵五/千次國一萬戶二軍兵三)¶
(千下國五千戶一軍兵千五百其公之制如五千戸國/侯如不滿五千戸國並置一軍千人其伯子男以下各)¶
<pb:KR2d0006_WYG_056-16a>¶
(有差不/置軍)宋皆因晉制惟大小國皆三軍(至孝建中凡國/官屬不得稱臣)¶
(於其主改/稱下官)齊因之梁因前代(定制諸王言曰令境内稱/之曰殿下公侯言曰教境)¶
(内稱之曰第下皆自稱曰寡人相已下表/疏如臣而不得稱臣文書下羣官皆曰告)陳有郡王嗣¶
王藩王開國郡公開國縣公侯伯子男沐食侯鄉亭侯¶
開國中闗外侯凡十二等後魏有王開國郡公散公侯¶
散侯伯散伯子散子男散男凡十一等(王食半公三分/食一侯伯四分)¶
(食一子男/五分食一)北齊有王公侯伯子男六等後周有公侯伯¶
子男五等隋有國王郡王國公郡公縣公侯伯子男凡¶
<pb:KR2d0006_WYG_056-16b>¶
九等唐國王郡王國公郡公開國郡公縣開國侯伯子¶
男凡九等(並無其土加實封者乃給租庸自武徳至天/寳實封者百餘家自至徳至大歴三年實封)¶
(者二百六/十五家)¶
　　三公¶
夏商以前云天子無爵三公無官(伊尹曰三/公調隂陽)周以太師¶
太傅太保曰三公漢以丞相大司馬御史大夫為三公¶
後漢又以太尉司徒司空為三公(天地災變即皆册免/自太尉徐防始焉靈)¶
(帝就長安拜張温為太/尉三公在外自温始也)魏晉宋齊梁陳後魏北齊皆以¶
<pb:KR2d0006_WYG_056-17a>¶
太尉司徒司空為三公後周以太師太傅太保為三公¶
(司徒/為卿)隋以太尉司徒司空為三公唐因之¶
　　宰相¶
黄帝置六相堯有十六相商湯有左右相周成王有左¶
右相秦悼武王始置左右丞相始皇又始置相國漢置¶
丞相嘗置相國或左右丞相尋復舊成帝改御史大夫¶
為司空與大司馬丞相是為三公皆宰相也哀帝改丞¶
相為大司徒亦為宰相後漢以太尉司徒司空為宰相¶
<pb:KR2d0006_WYG_056-17b>¶
獻帝復置丞相魏改丞相為司徒而文帝置中書監令¶
並掌機宻自是中書多為樞機之任亦宰相也又置大¶
丞相及相國晉惠帝改丞相為司徒尋復舊俱為宰相¶
而中書監令常管機要亦是相也宋齊梁陳並相因習¶
或為丞相或為相國多非尋常人臣之職(或掌機宻或/録尚書或綜)¶
(朝櫂或管朝政或為侍中或給事中或受顧命皆為宰/相然中書職任機務之司不必他名亦為宰相其有侍)¶
(中兼外官若宋王𢎞侍中兼内官若沈演之/其例不少即非宰相並在當時委任而已)後魏北齊¶
亦置丞相俱為宰相尤重門下官多以侍中輔政亦宰¶
<pb:KR2d0006_WYG_056-18a>¶
相也後周大冢宰亦其任也其後亦置左右丞相隋有¶
内史納言是真宰相(栁述為兵部尚書参軍機宻又楊/素為右僕射與髙熲専掌朝政)¶
唐侍中中書令為真宰相中間嘗改為左右相他官参¶
者無定員但加同中書門下三品平章事知政事知機¶
務参與政事及平章軍國重事之名者並為宰相亦漢¶
行丞相事之例也(其同中書門下三品自貞/觀中兵部尚書李勣始)¶
　　禄秩¶
周制自天子至下士凡六等諸侯國君十卿禄(食二千/八百八)¶
<pb:KR2d0006_WYG_056-18b>¶
(十/人)卿四大夫禄(食二百八/十八人)大夫倍上士(食七十/二人)上士倍¶
中士(食三十/六人)中士倍下士(食十/八人)下士與庻人在官者同¶
(食九人庶人在官/為未命為士者)漢制自中二千石至百石凡十二等¶
中二千石(月俸百/八十斛)二千石(百二/十斛)比二千石(百/斛)千石(八十/斛)¶
六百石(七十/斛)比六百石(六十/斛)四百石(五十/斛)比四百石(四/十)¶
(五/斛)三百石(四十/斛)比三百石(三十/七斛)二百石(三十/斛)比二百石¶
(二十/七斛)百石(十六/斛)後漢大将軍三公俸各三百五十斛凡¶
諸受俸皆半錢半榖延平中定制中二千石(月俸錢九/千米七十)¶
<pb:KR2d0006_WYG_056-19a>¶
(二/斛)真二千石(錢六千五百/米三十六斛)比二千石(錢五千米/三十四斛)千石(錢/四)¶
(千米三/十斛)六百石(錢三千五百/米二十一斛)四百石(錢二千五百/米十五斛)三百¶
石(錢二千米/十二斛)二百石(錢一千/米九斛)百石(錢八百米/四斛八斗)臘及立春¶
更班賜有差宋制州郡秩俸多随土所出無有定凖有¶
父母祖父母年登七十者並給見錢其郡縣田禄以芒¶
種為斷(此前去官者則一年秩皆入/前人此後去官者悉入後人)梁制一品秩萬石¶
二品三品秩為中二千石四品五品秩為二千石後魏¶
其禄每一季一請諸宰人之官各随近給公田刺史十¶
<pb:KR2d0006_WYG_056-19b>¶
五頃太守十頃治中别駕各八頃縣令郡丞六頃更代¶
相付北齊官秩一品每嵗八百疋從一品七百疋二品¶
六百疋從二品五百疋三品四百疋從三品三百疋四¶
品二百四十疋從四品二百疋五品一百六十疋從五¶
品一百二十疋六品一百疋從六品八十疋七品六十¶
疋從七品四十疋八品三十六疋從八品三十二疋九¶
品二十八疋從九品二十四疋執事官一品以下給公¶
田各有差後周制禄秩下士一百二十五石中士以上¶
<pb:KR2d0006_WYG_056-20a>¶
至大夫各倍之上大夫是為四千石卿二分孤三分公¶
四分各益其一公因盈數為一萬石其九秩一百二十¶
石八秩至於七秩每二秩六分而下各去其一二秩俱¶
為四十石隋京官一品禄九百石其下每以百石為差¶
至正四品是為三百石從四品二百五十石其下每以¶
五十石為差至正六品是為一百石從六品九十石以¶
下每以十石為差至從八品是為五十石其給皆以春¶
秋二季刺史太守縣令則計戶而給禄各以戸數為九¶
<pb:KR2d0006_WYG_056-20b>¶
等之差二佐及郡守縣令京官給職分田一品者給田¶
五頃至五品則為田三頃其下毎品以五十畝為差至¶
九品為一頃外官亦各有職分田又給公廨田以供唐¶
定給禄之制京官正一品(米七百石錢/九千八百)從一品(六百/石)正¶
二品(米五百石/錢八千)從二品(米四百/六十石)正三品(米四百石錢/六千一百)從¶
三品(米三百/六十石)正四品(米三百石錢/四千二百)從四品(米二百/六十石)正五¶
品(米二百石錢/三千六百)從五品(米一百/六十石)正六品(米一百石錢/二千四百)從¶
六品(米九/十石)正七品(米八十石錢/二千一百)從七品(米七/十石)正八品(米/六)¶
<pb:KR2d0006_WYG_056-21a>¶
(十七石錢/一千六百)從八品(米六十/二石)正九品(米五十七石/錢一千三百)從九品¶
(米五十/二石)從品同外官各降一等(其幹力及防閤/庶僕並别給)内外文¶
武官自一品以下給職田京官諸司及郡縣又給公𪠘¶
田並有差¶
職官目録¶
　三公第一¶
　宰相第二¶
　門下省第三¶
<pb:KR2d0006_WYG_056-21b>¶
　中書省第四¶
　尚書省第五¶
　御史臺第六¶
　諸卿第七¶
　武官第八¶
　東宫官第九¶
　王侯第十¶
　州郡第十一¶
<pb:KR2d0006_WYG_056-22a>¶
　文武散官第十二¶
　勲官第十三¶
　命婦第十四¶
　禄秩第十五¶
　官品第十六¶
　¶
　¶
　¶
<pb:KR2d0006_WYG_056-22b>¶
　¶
　¶
　¶
　¶
　¶
　¶
　¶
　通志卷五十一¶
