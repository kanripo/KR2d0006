# -*- mode: mandoku-view; -*-
#+TITLE: 通志
#+DATE: 2015-08-24 22:28:11.223869
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷七十二
<pb:KR2d0006_WYG_077-1a>¶
欽定四庫全書¶
　通志卷七十二¶
　　宋　右　廸　功　郎　鄭　樵　漁　仲　撰¶
　圖譜略第一¶
　　索象　原學　明用　記有　記無¶
　　索象¶
河出圖天地有自然之象洛出書天地有自然之理天¶
地出此二物以示聖人使百代憲章必本於此而不可¶
<pb:KR2d0006_WYG_077-1b>¶
偏廢者也圖經也書緯也一經一緯相錯而成文圖植¶
物也書動物也一動一植相湏而成變化見書不見圖¶
聞其聲不見其形見圖不見書見其人不聞其語圖至¶
約也書至&KR0054;也即圖而求易即書而求難古之學者為¶
學有要置圖扵左置書扵右索象扵圖索理扵書故人¶
亦易為學學亦易為功舉而措之如執左契後之學者¶
離圖即書尚辭務説故人亦難為學學亦難為功雖平¶
日胷中有千章萬卷及寘之行事之間則茫茫然不知¶
<pb:KR2d0006_WYG_077-2a>¶
所向秦人雖棄儒學亦未甞棄圖書誠以為國之具不¶
可一日無也蕭何知取天下易守天下難當衆人爭取¶
之時何則入咸陽先取秦圖書以為守計一旦干戈既¶
定文物悉張故蕭何定律令而刑罰清韓信申軍法而¶
號令明張蒼定章程而典故有倫叔孫通制禮儀而名¶
分有别且髙祖以馬上得之一時間武夫役徒知詩書¶
為何物而此數公又非老師宿儒&KR0054;通古今者若非圖¶
書有在指掌可明見則一代之典未易舉也然是時挟¶
<pb:KR2d0006_WYG_077-2b>¶
書之律未除屋壁之藏不啓所謂書者有㡬無非按圖¶
之效也後世書籍既多儒生接武及乎議一典禮有如¶
聚訟玩嵗愒日紛紛紜紜縦有所獲披一斛而得一粒¶
所得不償勞矣何為其然㢤歆向之罪上通扵天漢初¶
典籍無紀劉氏創意總括羣書分為七略只收書不收¶
圖藝文之目逓相因習故天禄蘭臺三館四庫内外之¶
藏但聞有書而已蕭何之圖自此委地後之人將慕劉¶
班之不暇故圖消而書日盛惟任宏校兵書一類分為¶
<pb:KR2d0006_WYG_077-3a>¶
四種有書五十三家有圖四十三卷載在七略獨異於¶
他宋齊之間羣書失次王儉於是作七志以為之紀六¶
志收書一志専收圖譜謂之圖譜志不意末學而有此¶
作也且有専門之書則有専門之學有専門之學則其¶
學必𫝊而書亦不失任宏之略劉歆不能廣之王儉之¶
志阮孝緒不能續之孝緒作七録散圖而歸部録雜譜¶
而歸記注蓋積書猶調兵也聚則易固散則易亡積書¶
猶賦粟也聚則易贏散則易乏按任宏之圖與書㡬相¶
<pb:KR2d0006_WYG_077-3b>¶
等王儉之志自當七之一孝緒之錄雖不専收猶有總¶
記内篇有圖七百七十卷外篇有圖百卷未知譜之如¶
何耳隋家藏書富於古今然圖譜無所繫自此以来蕩¶
然無紀至今虞夏商周秦漢上代之書具在而圖無𫝊¶
焉圖既無𫝊書復日多兹學者之難成也天下之事不¶
務行而務説不用圖譜可也若欲成天下之事業未有¶
無圖譜而可行於世者作圖譜略¶
　　原學¶
<pb:KR2d0006_WYG_077-4a>¶
何為三代之前學術如彼三代之後學術如此漢微有¶
遺風魏晉以降日以陵夷非後人之用心不及前人之¶
用心實後人之學術不及前人之學術也後人學術難¶
及大槩有二一者義理之學二者辭章之學義理之學¶
尚攻擊辭章之學務雕捜耽義理者則以辭章之士為¶
不達淵源玩辭章者則以義理之士為無文彩要之辭¶
章雖富如朝霞晚照徒焜耀人耳目義理雖深如空谷¶
尋聲靡所底止二者殊塗而同歸是皆從事於語言之¶
<pb:KR2d0006_WYG_077-4b>¶
末而非為實學也所以學術不及三代又不及漢者抑¶
有由也以圖譜之學不𫝊則實學盡化為虛文矣其間¶
有屹然特立風雨不移者一代得一二人實一代典章¶
文物法度紀綱之盟主也然物希則價難平人希則人¶
罕識世無圖譜人亦不識圖譜之學張華晉人也漢之¶
宫室千門萬户其應如響時人服其博物張華固博物¶
矣此非博物之效也見漢宫室圖焉武平一唐人也問¶
以魯三桓鄭七穆春秋族系無有遺者時人服其明春¶
<pb:KR2d0006_WYG_077-5a>¶
秋平一固熟扵春秋矣此非明春秋之效也見春秋世¶
族譜焉使華不見圖雖讀盡漢人之書亦莫知前代宫¶
室之出處使平一不見譜雖誦春秋如建瓴水亦莫知¶
古人氏族之始終當時作者後世史臣皆不知其學之¶
所自况他人乎臣舊亦不之知及見楊佺期洛京圖方¶
省張華之由見杜預公子譜方覺平一之故由是益知¶
圖譜之學學術之大者且蕭何刀筆吏也知炎漢一代¶
憲章之所自歆向大儒也父子紛争扵言句之末以計¶
<pb:KR2d0006_WYG_077-5b>¶
較毫釐得失而失其學術之大體何秦人之典蕭何能¶
收扵草昧之初蕭何之典歆向不能紀於承平之後是¶
所見有異也逐鹿之人意在扵鹿而不知有山求魚之¶
人意在於魚而不知有水劉氏之學意在章句故知有¶
書而不知有圖嗚呼圖譜之學絶紐是誰之過與¶
　　明用¶
善為學者如持軍治獄若無部伍之法何以得書之紀¶
若無覈實之法何以得書之情今總天下之書古今之¶
<pb:KR2d0006_WYG_077-6a>¶
學術而條其所以為圖譜之用者十有六一曰天文二¶
曰地理三曰宫室四曰器用五曰車旗六曰衣裳七曰¶
壇兆八曰都邑九曰城築十曰田里十一曰㑹計十二¶
曰法制十三曰班爵十四曰古今十五曰名物十六曰¶
書凡此十六類有書無圖不可用也人生覆載之間而¶
不知天文地理此學者之大患也在天成象在地成形¶
星辰之次舍日月之往来非圖無以見天之象山川之¶
紀夷夏之分非圖無以見地之形天官有書書不可以¶
<pb:KR2d0006_WYG_077-6b>¶
仰觀地理有志志不可以俯察故曰天文地理無圖有¶
書不可用也稽之人事有宫室之制有宗廟之制有明¶
堂辟廱之制有居廬琧室之制有臺省府寺之制有庭¶
霤户牗之制凡宫室之屬非圖無以作室有尊彛爵斝¶
之制有簠簋爼豆之制有弓矢鈇鉞之制有圭璋壁琮¶
之制有璽節之制有金鼓之制有棺槨之制有重主之¶
制有明器祭噐之制有鈎盾之制凡器用之屬非圖無¶
以制噐為車旂者則有車輿之制有驂服之制有旟旐¶
<pb:KR2d0006_WYG_077-7a>¶
之制有儀衛鹵簿之制非圖何以明章程為衣服者則¶
有弁冕之制有衣裳之制有屨舄之制有笄總之制有¶
襚含之制有杖絰之制非圖何以明制度為壇域者則¶
有壇墠之制有邱澤之制有社稷之制有兆域之制大¶
小髙深之形非圖不能辨為都邑者則有京輔之制有¶
郡國之制有閭井之制有市朝之制有蕃服之制内外¶
重輕之勢非圖不能紀為城築者則有郛郭之制有苑¶
囿之制有臺門魏闕之制有營壘斥候之制非圖無以¶
<pb:KR2d0006_WYG_077-7b>¶
眀闗要為田里者則有夫家之制有溝洫之制有原隰¶
之制非圖無以别經界為㑹計者則有貨泉之制有貢¶
賦之制有户口之制非圖無以知本末法有制非圖無¶
以定其制爵有班非圖無以正其班有五刑有五服五¶
刑之屬有適輕適重五服之别有大宗小宗權量所以¶
同四海規矩所以正百工五聲八音十二律有節三歌¶
六舞有序昭夏肆夏宫陳軒陳皆法制之目也非圖不¶
能舉内而公卿大夫外而州牧侯伯貴而妃嬪賤而妾¶
<pb:KR2d0006_WYG_077-8a>¶
媵官有品命有數禄秩有多寡考課有殿最繅籍有數¶
玉帛有等上下異儀尊卑異事皆班爵之序也非圖不¶
能舉要通古今者不可以不識三統五運而三統之數¶
五運之紀非圖無以通要别名物者不可以不識蟲魚¶
草木而蟲魚之形草木之状非圖無以别要明書者不¶
可以不識文字音韻而音韻之清濁文字之子母非圖¶
無以明凡此十六種可以類舉為學者而不知此則章¶
句無所用為治者而不知此則綱紀文物無所施¶
<pb:KR2d0006_WYG_077-8b>¶
　　記有¶
楊佺期唐洛陽京城圖　唐長安京城圖　呂大防唐¶
長安京城圖　唐太極宫圖　唐大明宫圖　唐興慶¶
宫圖　三宫合為一圖　洛陽宫闕圖　宋朝宫闕圖¶
　汴京圖　唐九&KR0580;山昭陵建陵合為一圖　梁元帝¶
二十八國職貢圖　閻立本西域諸國風物圖　大遼¶
對境圖　大金接境圖　契丹地里圖　西夏賀蘭山¶
圖　山海經圖　勃海圖　三輔黄圖　天文横圖¶
<pb:KR2d0006_WYG_077-9a>¶
隔子横圖　天文圓圖　隔子圓圖　紫微天心圖¶
璇璣圖　日食圖　月暈圖　分野圖　七曜災祥圖¶
　七曜厯文圖　刻漏圖　九江刻漏圖　氣象圖¶
雲氣圖　日出長短圖　海潮時刻四應圖　華夷圖¶
　守令圖　百川源委圖　澚閘圖　交廣圖　諸路¶
至京驛程圖　江行備用圖　禹穴圖經　春秋世系¶
圖　春秋機要圖　春秋盟㑹圖　春秋列國圖　春¶
秋十二國年厯　杜預釋例地名譜　杜預小公子譜¶
<pb:KR2d0006_WYG_077-9b>¶
　春秋明例總括圖　荆定易圖　先天圖　漢上易¶
圖　八卦小成圖　乾生歸一圖　龍圖　伏羲俯仰¶
畫卦圖　陳希夷易圖　劉牧鈎隐圖　稽覽圖　尚¶
書治要圖　鄭康成詩圖　小戎圖　王制井田圖¶
方田圖　鄊遂圖　封建圖　律呂圖　聶崇義三禮¶
圖　博古圖　考古圖　釋奠祭器圖　考正禮器圖¶
　鄊飲禮圖　五服年月圖　大宗小宗圖　宫架圖¶
　舞鑑圖　琴式尚象圖　景祐大樂圖　三樂圖¶
<pb:KR2d0006_WYG_077-10a>¶
衙鼓格　投壺格　摴蒱格　象戲格　聲韻圖　指¶
歸圖　僧守温三十六字母圖　定韻清濁鈐　内外¶
轉歸字圖　徐浩書譜　筆陣圖　國相成名圖　厯¶
代君臣圖　古今類聚年號圖　帝王年代圖　五運¶
厯年紀　劉恕十國年表　閩中王氏啓運圖　唐孟¶
冬祫饗于太廟禮科　帝系圖　唐貞元孟冬祫祭圖¶
　唐朝功臣配享圖　唐貞元孟夏禘饗圖　司馬溫¶
公厯年圖　宋氏紹宗圖　仙源積慶圖　衣冠盛事¶
<pb:KR2d0006_WYG_077-10b>¶
圖　太廟圖　治平八廟圖　熈寧廟圖　大宋配享¶
功臣圖　文武合班圖　朔日視朝儀注圖　正冬大¶
慶殿朝㑹立班圖　大慶殿再坐上夀立班圖　垂拱¶
殿五日一次起居門外敘班圖　文徳殿常朝朝堂敘¶
班圖　文徳殿常朝立班圖　東上閤門拜表立班圖¶
　賀祥瑞勝㨗紫宸殿外叙班圖　同天節紫宸殿上¶
夀圖　集英殿大宴坐次圖　大禮尚書省受誓戒圖¶
　大禮大慶殿奏請致齋立班圖　正冬御殿朝賀上¶
<pb:KR2d0006_WYG_077-11a>¶
夀垂拱殿樞宻使以下稱賀圖　紫宸殿上夀賜宴圖¶
　紫宸殿常朝起居圖　垂拱殿常朝起居圖　集英¶
殿大宴門外立班圖　集英殿大宴樞宻使以下起居¶
圖　唐宰相表　唐官品圖　武侯八陣圖　攻守器¶
械圖　五陣圖　文教圖　閻立本厯代帝王圖　厯¶
代聖賢圖　銅人俞穴鍼炙圖　仙人水鑑圖　明堂¶
偃側人圖　難經圖　素問氣圖　金丹圖　煙蘿圖¶
　含象鑑圖　黄庭五藏圖　黄庭五藏道引圖　六¶
<pb:KR2d0006_WYG_077-11b>¶
氣道引圖　道源宗師圖　仙班朝會圖　告元圖¶
内外二景圖　上清天闗三圖經　上清混合變化圖¶
　三五含景圖　五常雜修行圖　河圖寳錄　結璘¶
奔日月圖　九宮紫房圖　長生寳鑑圖　八道祕言¶
圖　五嶽真形神仙圖　古今五嶽真形圖　嶽瀆名¶
山圖　大洞九天圖　山水穴實圖　萬靈朝真圖¶
三皇真形圖　列宿朝真圖　攝生月令圖　伏承圖¶
(藝文略作永/此作承當考)狐剛子粉圖　三才定位圖　二十四鼎¶
<pb:KR2d0006_WYG_077-12a>¶
鑪圖　黄帝鼎圖　西傳宗𣲖圖　聲鐘圖　趙少保¶
辨才法師繫念圖　六想圖　重元圖　綱格圖　北¶
齊六學士勘書圖　慶厯彩選圖　秦府十八學士圖¶
　明皇擊桐圖(桐字/當考)明皇試馬圖　王維春社圖　王¶
維輞川圖　蓮社圖　顧凱之列女圖　月令圖　郭¶
子儀宴魚朝恩圖　選日立成圖　三元遁甲圖九¶
宫八門圖　山形總載圖　寳星圖　鬼谷子觀氣色¶
出相圖　勅律指掌圖　姓氏譜　錢譜¶
<pb:KR2d0006_WYG_077-12b>¶
　　記無¶
　　地理¶
地域方丈圖　地域方尺圖　僧道安江圖　賈耽地¶
圖　裴矩西域圖　華夷列國入貢圖　馬寔諸道行¶
程血脉圖　開元分野圖　冀州圖　十七路轉運圖¶
　河北四十四郡圖　十七路圖　蜀程圖　沈括使¶
北圖　洞庭譜　嶽瀆福地圖　蔣炳西山圖¶
　　會要¶
<pb:KR2d0006_WYG_077-13a>¶
南卓唐朝綱領圖　王彦威占額圖　孫結大唐國照¶
圖　大唐國要圖　曹臻圖照　夏侯頗鹽鐡轉運圖¶
　　紀運¶
王氏五運圖　廣五運圖　年厯圖　帝王正閏五運¶
圖　路惟衡帝王厯數圖　薛璫唐聖運圖　劉恕年¶
略譜　魏森古今通系圖　侯利建視古圖　劉軻唐¶
年厯　龔頴運厯圖　徐鍇厯年年譜　古今年表¶
帝王接受圖　盧元福共和以来甲乙紀　帝王真偽¶
<pb:KR2d0006_WYG_077-13b>¶
圖　徐整三五厯紀　國朝年表¶
　　百官¶
唐宰輔譜　桞芳大唐宰相表　萬當世文武百官圖¶
　(缺/)牧圖¶
　　易¶
唐一行大衍元圖　范諤昌易源流圖¶
　　詩¶
成伯璵毛詩圖　草木蟲魚圖¶
<pb:KR2d0006_WYG_077-14a>¶
　　禮¶
賀循䘮服圖　子游䘮服圖　蔡謨䘮服圖　張薦五¶
服圖　仲陵子五服圖　夏侯伏明三禮圖　張鎰三¶
禮圖　梁正三禮圖　紀僧真玉璽譜　袁郊二儀實¶
錄衣服名義圖　鹵簿圖　南郊圖　唐志凶儀圖¶
梁隐列國祖廟式¶
　　樂¶
十二律譜　唐郊祀樂章譜　吕渭廣陵正息譜　王¶
<pb:KR2d0006_WYG_077-14b>¶
大力琴聲律譜　李良輔廣陵正息譜　陳康士琹譜¶
　離騷譜　李約東杓引譜　琴式譜　阮咸譜　琴¶
指圖　觱栗格　沈括樂律圖¶
　　春秋¶
嚴彭祖春秋圖　張傑春秋圖　顧啓期大夫圖　春¶
秋車服圖　春秋宗族名氏圖　演左傳氏族圖　春¶
秋名號歸一圖　春秋圖鑑　春秋手鑑圖¶
　　孝經¶
<pb:KR2d0006_WYG_077-15a>¶
應瑞圖¶
　　論語¶
井田義圖　論語世譜¶
　　經學¶
授經圖　韋表微九經歸授譜¶
　　小學¶
郭璞爾雅圖　辨字圖¶
　　刑法¶
<pb:KR2d0006_WYG_077-15b>¶
路仁恕五刑旁通圖¶
　　天文¶
張衡靈憲圖　髙文𢎞天文横圖　孝經内記星圖¶
周易八野星圖　太白會運逆兆通代記圖　大象列¶
星圖　長慶筭五星所在宿度圖　南陽化元元黄十¶
二次分野圖¶
　　時令¶
王涯月令圖¶
<pb:KR2d0006_WYG_077-16a>¶
　　筭數¶
劉徽九章重差圖¶
　　隂陽¶
三隂圖　二宅圖　五行家國通用圖　太一遊圖¶
五符圖　八曜圖　五虎圖　古墓圖　氣神随日用¶
局圖　揲蓍圖　皮日休支干定命圖　遁甲天目圖¶
　占氣色要訣圖¶
　　道家¶
<pb:KR2d0006_WYG_077-16b>¶
二十八宿真形圖　正一真人二十四治圖　正一氣¶
化圖　五帝修行圖　四氣攝生圖　參同契大丹圖¶
　太易隂陽手鑑圖　鈆永五行圖　八封真形圖¶
掌訣圖　八仙圖　元化圖　五禽道引圖　大象握¶
機圖　皇人三一圖　存五星圖　火鑑周天圖¶
　　釋氏¶
法界僧圖　道綽行圖　古今譯圖¶
　　符瑞¶
<pb:KR2d0006_WYG_077-17a>¶
玉芝瑞草圖　靈芝圖　侯亶祥瑞圖　孫之柔瑞應¶
圖　顧野王符瑞圖　張掖郡元石圖　上黨十九瑞¶
圖　貫怪圖¶
　　兵家¶
解忠鯁龍武元兵圖　神機靈祕圖　五行陣圖¶
　　藝術¶
欹器圖　射鑑九圖　禮圖等雜畫　董蕚畫盤車圖¶
　曹元廓畫後周北齊梁陳隋武徳貞觀永徽等朝臣¶
<pb:KR2d0006_WYG_077-17b>¶
圖　韓幹畫龍朔功臣圖　王象畫鹵簿圖　寳師綸¶
畫内庫瑞錦對雉闘羊翔鳯游麟圖　八駿圖　辨馬¶
圖¶
　　食貨¶
于公甫古今泉貨圖¶
　　醫藥¶
孔穴蝦蟆圖　黄帝明堂五藏圖　秦承祖明堂圖¶
明堂人形圖　指難圖　王惟一鍼炙圖　五藏攝養¶
<pb:KR2d0006_WYG_077-18a>¶
明鑑圖　崔知悌産圖　安濟圖　侍膳圖　原平仲¶
靈秀本草圖　藥圖¶
　　世系¶
帝系之譜　皇帝之譜　戚里之譜　百官族姓之譜¶
　諸家譜¶
　¶
　¶
　¶
<pb:KR2d0006_WYG_077-18b>¶
　¶
　¶
　¶
　¶
　¶
　¶
　¶
　通志卷七十二¶
