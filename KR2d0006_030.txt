# -*- mode: mandoku-view; -*-
#+TITLE: 通志
#+DATE: 2015-08-24 22:28:10.014218
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷二十五
<pb:KR2d0006_WYG_030-1a>¶
欽定四庫全書¶
　通志卷二十五¶
　　宋　右　廸　功　郎　鄭　樵　漁　仲　撰¶
　氏族略第一¶
　臣謹按司馬遷曰書班固曰志東觀曰記華嶠曰典¶
　張勃曰錄何法盛曰説諸史通謂之志然志者古史¶
　之名今改曰畧畧者舉其大綱云¶
　　氏族序¶
<pb:KR2d0006_WYG_030-1b>¶
自隋唐而上官有簿狀家有譜系官之選舉必由於簿¶
狀家之婚姻必由於譜系歴代並有圖譜局置郎令史¶
以掌之仍用博通古今之儒知撰譜事凡百官族姓之¶
有家狀者則上之官為考定詳實藏於祕閣副在左户¶
若私書有濫則糾之以官籍官籍不及則稽之以私書¶
此近古之制以繩天下使貴有常尊賤有等威者也所¶
以人尚譜系之學家藏譜系之書自五季以來取士不¶
問家世婚姻不問閥閱故其書散佚而其學不傳三代¶
<pb:KR2d0006_WYG_030-2a>¶
之前姓氏分而為二男子稱氏婦人稱姓氏所以别貴¶
賤貴者有氏賤者有名無氏今南方諸蠻此道猶存古¶
之諸侯詛辭多曰墜命亡氏踣其國家以明亡氏則與¶
奪爵失國同可知其為賤也故姓可呼為氏氏不可呼¶
為姓姓所以别婚姻故有同姓異姓庶姓之别氏同姓¶
不同者婚姻可通姓同氏不同者婚姻不可通三代之¶
後姓氏合而為一皆所以别婚姻而以地望明貴賤於¶
文女生為姓故姓之字多從女如姬姜嬴姒媯姞妘婤¶
<pb:KR2d0006_WYG_030-2b>¶
姶㚰嫪之類是也所以為婦人之稱如伯姬季姬孟姜¶
叔姜之類並稱姓也柰何司馬子長劉知幾謂周公為¶
姬旦文王為姬伯乎三代之時無此語也良由三代之¶
後姓氏合而為一雖子長知幾二良史猶昧於此姓氏¶
之學最盛於唐而國姓無定論林寶作元和姓纂而自¶
姓不知所由來漢有鄧氏官譜應劭有氏族篇又有潁¶
川太守聊氏萬姓譜魏立九品置中正州大中正主簿¶
郡中正功曹各有簿狀以備選舉晉宋齊梁因之故晉¶
<pb:KR2d0006_WYG_030-3a>¶
散騎常侍賈弼太保王𢎞齊衞将軍王儉梁北中郎諮¶
議參軍知撰譜事王僧孺之徒各有百家譜徐勉又有¶
百官譜宋何承天撰姓苑與後魏河南官氏志此二書¶
尤為姓氏家所宗唐太宗命諸儒撰氏族志一百卷柳¶
冲撰大唐姓系錄二百卷路淳有衣冠譜韋述有開元¶
譜柳芳有永泰譜柳璨有韻畧張九齡有韻譜林寶有¶
姓纂邵思有姓解其書雖多大槩有三種一種論地望¶
一種論聲一種論字論字者則以偏旁為主論聲者則¶
<pb:KR2d0006_WYG_030-3b>¶
以四聲為主論地望者則以貴賤為主然貴賤升沈何¶
常之有安得專主地望以偏旁為主者可以為字書以¶
四聲為主者可以為韻書此皆無與於姓氏凡言姓氏¶
者皆本世本公子譜二書二書皆本左傳然左氏所明¶
者因生賜姓胙土命氏及以字以諡以官以邑五者而¶
已今則不然論得姓受氏者有三十二類左氏之言隘¶
矣一曰以國為氏二曰以邑為氏天子諸侯建國故以¶
國為氏虞夏商周魯衞齊宋之類是也卿大夫立邑故¶
<pb:KR2d0006_WYG_030-4a>¶
以邑為氏崔盧鮑晏臧費柳楊之類是也三曰以鄉為¶
氏四曰以亭為氏封建有五等之爵降公而為侯降侯¶
而為伯降伯而為子降子而為男亦有五等之封降國¶
侯而為邑侯降邑侯而為關内侯降關内侯而為鄉侯¶
降鄉侯而為亭侯學者但知五等之爵而不究五等之¶
封關内邑者溫原蘇毛甘樊祭尹之類是也但附邑類¶
更不别著裴陸龎閻之類封於鄉者故以鄉氏麋采歐¶
陽之類封於亭者故以亭氏五曰以地為氏有封土者¶
<pb:KR2d0006_WYG_030-4b>¶
以封土命氏無封土者以地居命氏蓋不得受氏之人¶
或有善惡顯著族類繁盛故因其所居之所而呼之則¶
為命氏焉居傅巖者為傅氏徙嵇山者為嵇氏主東蒙¶
之祀則為蒙氏守橋山之冡則為橋氏耏氏因耏班食¶
於耏門潁氏因考叔為潁谷封人東門襄仲為東門氏¶
桐門右師為桐門氏皆此道也隱逸之人高傲林藪居¶
於禄里者呼之為禄里氏居於綺里者呼之為綺里氏¶
所以為美也優倡之人取媚酒食居於社南者呼之為¶
<pb:KR2d0006_WYG_030-5a>¶
社南氏居於社北者呼之為社北氏所以為賤也又如¶
介之推燭之武未必亡氏由國人所取信也故特標其¶
地以異於衆凡以地命氏者不一而足六曰以姓為氏¶
姓之為氏與地之為氏其初一也皆因所居而命得賜¶
者為姓不得賜者為地居於姚墟者賜以姚居於嬴濱¶
者賜以嬴姬之得賜居於姬水故也姜之得賜居於姜¶
水故也故曰因生以賜姓七曰以字為氏八曰以名為¶
氏九曰以次為氏凡諸侯之子稱公子公子之子稱公¶
<pb:KR2d0006_WYG_030-5b>¶
孫公孫之子不可復言公孫則以王父字為氏如鄭穆¶
公之子曰公子騑字子駟其子曰公孫夏其孫則曰駟¶
帶駟乞宋桓公之子曰公子目夷字子魚其子曰公孫¶
友其孫則曰魚莒魚石此之謂以王父字為氏無字者¶
則以名魯孝公之子曰公子展其子曰公孫夷伯其孫¶
則曰展無駭展禽鄭穆公之子曰公子豐其子曰公孫¶
段其孫則曰豐卷豐施此諸侯之子也天子之子亦然¶
王子狐之後為狐氏王子朝之後為朝氏是也無字者¶
<pb:KR2d0006_WYG_030-6a>¶
以名然亦有不以字而以名者如樊皮字仲文其後以¶
皮為氏伍員字子胥其後以員為氏皆由以名行故也¶
亦有不以王父字為氏而以父字為氏者如公子遂之¶
子曰公孫歸父字子家其後為子家氏是也又如公孫¶
枝字子桑其後為子桑氏者亦是也亦有不以王父名¶
為氏而以父名為氏者如公子牙之子曰公孫兹字戴¶
伯其後為兹氏是也又如季公鉏字子彌其後為公鉏¶
氏者亦是也以名字為氏者不一而足左氏但記王父¶
<pb:KR2d0006_WYG_030-6b>¶
字而已以次為氏者長幼之次也伯仲叔季之類是也¶
次亦為字人生其始也皆以長幼呼及乎往來既多交¶
親稍衆則長幼有不勝呼然後命字焉長幼之次可行¶
於家里而已此次與字之别也所以魯國三家皆以次¶
命氏而亦謂之字焉良由三家同出其始也一家之人¶
焉故以長幼稱十曰以族為氏按左傳云為諡因以為¶
族又按楚辭云昭屈景楚之三族也昭氏景氏則以諡¶
為族者也屈氏者因王子瑕食邑于屈初不因諡則知¶
<pb:KR2d0006_WYG_030-7a>¶
為族之道多矣不可專言諡也族近於次族者氏之别¶
也以親别疏以小别大以異别同以此别彼孟氏仲氏¶
以兄弟别也伯氏叔氏以長少别也丁氏癸氏以先後¶
别也祖氏禰氏以上下别也第五氏第八氏同居之别¶
也南公氏南伯氏同稱之别也孔氏子孔氏旗氏子旗¶
氏字之别也軒氏軒轅氏熊氏熊相氏名之别也季氏¶
之有季孫氏仲氏之有仲孫氏叔氏之有叔孫氏適庶¶
之别也韓氏之有韓餘氏傅氏之有傅餘氏梁氏之有¶
<pb:KR2d0006_WYG_030-7b>¶
梁餘氏餘子之别也遂人之族分而為四商人之族分¶
而為七此枝分之别也齊有五王合而為一謂之五王¶
氏楚有列宗合而為一謂之列宗氏此同條之别也公¶
孫歸父字子家襄仲之子也歸父有二子一以王父字¶
襄仲為仲氏一以父字子家為子家氏公子郢字子南¶
其後為子南氏而復有子郢氏伏羲之後有伏虙二氏¶
同音異文共叔段之後有共氏又有叔氏又有段氏凡¶
此類無非辨族十一曰以官為氏十二曰以爵為氏有¶
<pb:KR2d0006_WYG_030-8a>¶
官者以官無官者以爵如周公之兄弟也周公為太宰¶
康叔為司寇聃季為司空是皆有才能可任以官者也¶
五叔無官是皆無才能不可任以官者也然文王之子¶
武王周公之兄弟雖曰無官而未嘗無爵土如此之類¶
乃氏以爵焉以官為氏者太史太師司馬司空之類是¶
也雲氏庾氏籍氏錢氏之類亦是也以爵為氏者皇王¶
公侯是也公乗公士不更庶長亦是也十三曰以凶德¶
為氏十四曰以吉德為氏此不論官爵惟以善惡顯著¶
<pb:KR2d0006_WYG_030-8b>¶
者為之以吉德為氏者如趙衰人愛之如冬日其後為¶
冬日氏古有賢人為人所尊尚號為老成子其後為老¶
成氏以凶德為氏者如英布被黥為黥氏楊元感梟首¶
為梟氏齊武惡巴東王蕭子響為同姓故改蕭為蛸後魏¶
惡安樂王元鑒為同姓故改元為兀十五曰以技為氏¶
此不論行而論能巫者之後為巫氏屠者之後為屠氏¶
卜人之後為卜氏匠人之後為匠氏以至豢龍為氏御¶
龍為氏干将為氏烏浴為氏者亦莫不然十六曰以事¶
<pb:KR2d0006_WYG_030-9a>¶
為氏此又不論行能但因其事而命之耳夏后氏遭有¶
窮之難后緡方娠逃出自竇而生少康支孫以竇為氏¶
漢武帝時田千秋為丞相以年老詔乘小車出入省中¶
時號車丞相其後因以車為氏微子乘白馬朝周兹白¶
馬氏之所始也魏初平中有隱者常乘青牛號青牛先¶
生兹青牛氏之所始也十七曰以諡為氏周人以諱事¶
神諡法所由立生有爵死有諡貴者之事也氏乃貴稱¶
故諡亦可以為氏莊氏出於楚莊王僖氏出於魯僖公¶
<pb:KR2d0006_WYG_030-9b>¶
康氏者衞康叔之後也宣氏者魯宣伯之後也文氏武¶
氏哀氏繆氏之類皆氏於諡者也凡複姓者所以明族¶
也一字足以明此不足以明彼故益一字然後見分族¶
之義言王氏則濫矣本其所系而言則有王叔氏王孫¶
氏言公氏則濫矣本其所系而言則有公子氏公孫氏¶
故十八曰以爵系為氏唐氏雖出於堯而唐孫氏又為¶
堯之别族滕氏雖出於叔繡而滕叔氏又為叔繡之别¶
族故十九曰以國系為氏季友之後傳家則稱季孫不¶
<pb:KR2d0006_WYG_030-10a>¶
傳家則去孫稱季叔牙之後傳家則稱叔孫不傳家則¶
去孫稱叔故二十曰以族系為氏士季者字也有士氏¶
又别出為士季氏伍參者名也有伍氏又别出為伍參¶
氏此以名氏為氏者也又有如韓嬰者本出韓國加國¶
以名為韓嬰氏如臧㑹者本出臧邑加邑以名為臧㑹¶
氏如屠住者本出住鄉加鄉以名為屠住氏故二十一¶
曰以名氏為氏而國邑鄉附焉禹之後為夏氏把他奔¶
魯受爵為侯又有夏侯氏出焉嬀姓之國為息氏公子¶
<pb:KR2d0006_WYG_030-10b>¶
邊受爵為大夫又有息夫氏出焉此以國爵為氏者也¶
白氏舊國也楚人取而邑之以其後為白侯氏故二十¶
二曰以國爵為氏而邑爵附焉原氏以周邑而得氏申¶
氏以楚邑而得氏及乎原加伯為原伯氏以别於原氏¶
申加叔為申叔氏以别於申氏是之謂以邑系為氏魯¶
有沂邑因沂大夫相魯而以沂相為氏周有甘邑因甘¶
平公為王卿士而以甘士為氏故二十三曰以邑系為¶
氏而邑官附焉師氏者太師氏也史氏者太史氏也師¶
<pb:KR2d0006_WYG_030-11a>¶
延之後為師延氏史晁之後為史晁氏此以名隸官是¶
之謂以官名為氏呂不韋為秦相子孫為呂相氏酈食¶
其之後為食其氏曾孫武為侍中改為侍其氏此以官¶
氏為氏者也故二十四曰以官名為氏而官氏附焉以¶
諡為氏所以别族也邑而加諡如苦成子之後為苦成¶
氏臧文仲之後為臧文氏氏而加諡者如楚釐子之後¶
為釐子氏鄭共叔之後為共叔氏爵而加諡者如衞成¶
公之後為成公氏楚成王之後為成王氏故二十五曰¶
<pb:KR2d0006_WYG_030-11b>¶
以邑諡為氏二十六曰以諡氏為氏二十七曰以爵諡¶
為氏也按古人著複姓之書多矣未有能明其義者也¶
有中國之複姓有夷俗之複姓中國之複姓所以明族¶
有重複之義二字具二義也以中國無衍語一言見一¶
義夷俗多侈辭數言見一義夷俗有複姓者侈辭也一¶
言不能具一義必假數言而後一義具焉其於氏也則¶
有二字氏有三字氏有四字氏其於音也則有二合音¶
有三合音有四合音觀譯經潤文之義則知侈辭之道¶
<pb:KR2d0006_WYG_030-12a>¶
焉臣昔論中國亦有二合之音如者焉二合為旃者與¶
之與二合為諸之類是也惟無三合四合之音今論中¶
國亦有二字之氏惟無三字四字之氏此亦形聲之道¶
自然相應者也二十八曰代北複姓二十九曰關西複¶
姓三十曰諸方複姓此皆夷俗二字姓也三十一曰代¶
北三字姓侯莫陳之類是也三十二曰代北四字姓自¶
死獨膞之類是也此外則有四聲又有複姓四聲者以¶
氏族不得其所系之本乃分為四聲以統之複姓者以¶
<pb:KR2d0006_WYG_030-12b>¶
諸有複姓而不得其所系之本者則附四聲之後氏族¶
之道終焉五帝之前無帝號有國者不稱國惟以名為¶
氏所謂無懷氏葛天氏伏羲氏燧人氏者也至神農氏¶
軒轅氏雖曰炎帝黄帝而猶以名為氏然不稱國至二¶
帝而後國號唐虞也夏商因之雖有國號而天子世世¶
稱名至周而後諱名用諡由是氏族之道生焉最明著¶
者春秋之時也春秋之時諸侯稱國未嘗稱氏惟楚國¶
之君世稱熊氏荆蠻之道也支庶稱氏未嘗稱國或適¶
<pb:KR2d0006_WYG_030-13a>¶
他國則稱國如宋公子朝在衞則稱宋朝衞公孫鞅在¶
秦則稱衞鞅是也秦滅六國子孫皆為民庶或以國為¶
氏或以姓為氏或以氏為氏姓氏之失自此始故楚之¶
子孫可稱楚亦可稱芉周之子孫可稱周子南君亦可¶
稱姬嘉又如姚恢改姓為媯媯皓改姓為姚兹姓與氏¶
渾而為一者也自漢至唐世有典籍討論兹事然皆出¶
於一時之意不知澄本正源每一書成怨望紛起臣今¶
此書則不然帝王列國世系之次本之史記實建國之¶
<pb:KR2d0006_WYG_030-13b>¶
始也諸家世系之次本之春秋世譜實受氏之宗也先¶
天子而後諸侯先諸侯而後卿大夫士先卿大夫士而¶
後百工技藝先爵而後諡先諸夏而後夷人先有紀而¶
後無紀繩繩秩秩各歸其宗使千餘年湮源斷緒之典¶
燦然在目如雲歸于山水歸于淵日月星辰麗乎天百¶
穀草木麗乎土者也臣舊為氏族志五十七卷又有氏¶
族源氏族韻等書幾七十卷今不能備姑載其畧云¶
氏族目錄¶
<pb:KR2d0006_WYG_030-14a>¶
　　以國為氏¶
唐　　虞　　夏　　商　　殷　　北殷　周¶
西周　周生　秦　　漢　　魯　　晉　　衞¶
蔡　　曹　　滕(騰/)　燕　　鄭　　吳　　魏¶
韓　　何　　虢　　郭　　管　　焦　　滑¶
霍　　聃　　郜　　浩　　雍　　畢　　酆¶
郇　　郕(成/)　盛　　于(邘/)　應　　凡　　蔣¶
邢　　茅　　胙　　作　　賈　　芮　　隨¶
<pb:KR2d0006_WYG_030-14b>¶
胡　　巴　　杷(爬/)　遂　　頓　　道　　邠(豳/)¶
耿　　岑　　彤　　彤　　齊　　楚　　宋¶
荆　　陳　　趙　　田　　許　　莒　　邾¶
朱　　婁(僂/)　郳　　兒　　倪　　把　　樓(東樓/)¶
越　　紀　　息(鄎/)　鄧　　梁　　薛　　蕭¶
沈　　曾(鄫繒/)徐　　䢵(妘鄖/云)鄅　　宿　　羅¶
䕫　　淳于(州/公)夷　　穀(國/)　舒(舒鳩/)舒蓼　舒鮑¶
須句(須/)郯　　談　　黎(犂/)　申　　章　　向¶
<pb:KR2d0006_WYG_030-15a>¶
葛　　諸葛　蓼　　黄　　權　　江　　顓臾¶
鄶　　英　　六　　□　　辛　　謝　　射¶
偪陽　封　　呂　　仇吾　祝　　萊　　賴¶
譚　　覃　　弦　　戴　　載　　項　　暴¶
陽　　冀　　牟　　鄟　　鬲　　巢　　栢¶
軫　　絞　　貳　　程　　崇　　扈　　房¶
杜　　箕　　密須　寒　　過　　庸　　戈¶
邶　　鄘　　鑄　　邳　　觀　　襃　　緡¶
<pb:KR2d0006_WYG_030-15b>¶
岐　　仍　　奄　　雙　　武羅　吾　　昆¶
昆吾　梅　　癸北　雷　　元　　㝠　　斟(斟尋/)¶
䣙　　用　　摯　　允　　灌(斟灌/)廖(&KR0008;/)　竹¶
郅　　習　　西陵　安陵　甲父　有窮　有扈¶
蒲姑　西王　孤竹　封父　終利　夙沙　秣¶
末　　栢成　顧　　阮　　共(恭/)　龔　　洪¶
苑(宛/)　逢　　彭　　韋　　狄　　白狄　翟¶
代　　路(潞/)　戎　　支　　驪　　卑　　廬¶
<pb:KR2d0006_WYG_030-16a>¶
郍　　甌(歐/)　安　　瞞　　蠻　　羌　　鼓¶
米　　滿　　竺　　落　　洛　　淮夷　臯落¶
義渠　西申¶
　　以郡國為氏¶
紅　　蘄　　番　　郴　　&KR2851;　　東陽　東陵¶
櫟陽　周陽　信都　冠軍　武彊　廣武¶
　　以邑為氏¶
祭　　尹　　蘇　　毛　　樊　　尋(鄩/)　單¶
<pb:KR2d0006_WYG_030-16b>¶
甘　　緱　　榮　　郗　　鞏　　氾(汎/)　謝邱¶
營　　劉　　原　　召(邵/)　臧　　郈(后/)　費¶
郎　　柳　　匡　　管　　鄆　　落姑　鄒¶
卞　　瑕邱　矍相　菟裘　欒　　郄　　苦¶
祁　　荀　　智　　輔　　續　　戲陽　函與¶
邯鄲　羊舌　羊　　絳　　歩　　蒯(蕢/)　彘¶
曲　　范(士隨/)苖　　邴(丙/)　吾邱(虞/邱)令狐　温¶
楊　　盂　　壺　　鞮(銅鞮/)遆　　緜　　解¶
<pb:KR2d0006_WYG_030-17a>¶
州　　鄔　　莢　　俠　　鄂　　翼　　寗¶
元　　儀　　常　　裘　　承　　濮　　戚¶
汲　　聶　　棗(棘/)　商邱　五鹿　馮　　京¶
閭邱　閭　　隰　　崔　　盧　　鮑　　棠¶
穰　　晏　　晝　　檀　　來(郲/)　菑　　盆¶
即墨　即　　葵邱　梁邱　籍邱　余邱　安平¶
高堂　鬭　　薳(蔿/)　屈　　陰　　鍾　　鍾離¶
春　　上官　詹　　蔓　　白　　葉　　商密¶
<pb:KR2d0006_WYG_030-17b>¶
軒邱　三閭　鄧陵　諸梁　棠谿　留　　合¶
坎　　華　　平　　横　　鄴　　信　　馬¶
睢　　藺　　鹿　　武成　鄡　　衙　　武安¶
華陽　涇陽　高陵　通　　譙　　鄾　　酇¶
縣　　酈　　取慮　薊　　鮮于　鮮　　母邱¶
母　　三烏　渠邱(者/邱)漁陽　堂邑　泉(全/)　揭陽¶
　　以鄉為氏¶
裴　　陸　　耨　　龎　　閻　　郝　　尸¶
<pb:KR2d0006_WYG_030-18a>¶
肥　　資　　郟　　胡母　大陸¶
　　以亭為氏¶
麋　　采　　俞豆　歐陽¶
　　以地為氏(所居附/)¶
傅　　蒙　　陵陽　少室　城　　池　　涂¶
嵇　　鮭　　橋　　喬　　勞　　東關　關¶
潁　　狐邱　邱　　壺邱　桑邱　龍邱　虵邱¶
陶邱　於邱　苞邱　水邱　曹邱　楚邱　廩邱¶
<pb:KR2d0006_WYG_030-18b>¶
曼邱　咸邱　浮邱　安邱　淄邱　稷邱　雍邱¶
何邱　麥邱　北邱　獻邱　﨑邱　羗邱　逢邱¶
厚邱(一作/原)羑　　綺　　濟　　巷　　艾　　柘¶
燭　　&KR3108;　　闕　　辟閭　申屠　申徒　東門¶
西門　西　　南門　北門　陽門　桐門　夷門¶
闕門　木門　逢門　胥門　弋門　雍門　耏門¶
門　　東宫　西宫　南宫　北宫　東郭　西郭¶
南郭　北郭　東閭　西閭　屋廬　市南　社南¶
<pb:KR2d0006_WYG_030-19a>¶
社北　三邱　三州　延陵　於陵　平陵　梁垣¶
蒲圃　東方　西方　九方　東里　百里　東鄉¶
西鄉　南鄉　北鄉　東野　西野　南野　北野¶
北唐　北海　成陽　濮陽　鮮陽　鮭陽　梗陽¶
洛下　𤓰田　甪　　祿里　綺里　夏里　樗里¶
桐里　空同　延州　郄州　阪上　鈆陵¶
　　以姓為氏(氏附/)¶
姚　　媯　　姜　　歸　　任　　風　　姬¶
<pb:KR2d0006_WYG_030-19b>¶
嬴　　姓　　是　　子　　芈　　姒(似/)　隗¶
允　　偃(有偃/匽)秃　　姞(吉/)　酉　　㚰　　漆¶
弋　　侯岡　伊祁　伊　　已　　嫪¶
　　以字爲氏¶
林　　家　　忌　　謀　　顯　　旅　　方¶
賁　　槐　　吉　　施　　竒　　為　　貢¶
衆　　騫　　顓孫　公父　公之　公石　公索¶
公伯　公愼　公輸　公西　公罔　公冶　公祖¶
<pb:KR2d0006_WYG_030-20a>¶
公羊　公良　公齊　公山　公儀　公沙　公玉¶
少施　夏父　子服　子家　子桑　子陽　子叔¶
子士　子言　子楊　子孟　子我　子有　子仲¶
子羽　張　　矯　　嘉　　胥　　先　　利孫¶
㔻　　叔帶　叔向　叔魚　孫　　彌　　析¶
石　　南　　子南　子玉　子伯　子齊　公南¶
公叔　公孟　公明　公文　公析　游　　國¶
駟　　印　　良　　伯有　羽　　罕　　子師¶
<pb:KR2d0006_WYG_030-20b>¶
子國　子罕　子孔　子游　子駟　子晳　子豐¶
子人　孔　　牛　　樂　　皇甫　靈　　邊¶
正(政/)　祿　　乙　　魚　　事父　子革　子儀¶
慶　　賀　　尚　　旗　　子旗　子乾　子工¶
子泉　子襄　子雅　子尾　顏　　董　　明¶
子臧　子華　子州　公賔　袁　　轅　　爰¶
占　　子獻　子占　子鞅　子芒　子尚　子禽¶
子輿　子寤　子沮　子宋　子夏　子枋　成¶
<pb:KR2d0006_WYG_030-21a>¶
包　　潘　　乗　　椒　　囊　　叔敖　無鈞¶
若敖　伯比　子庚　子季　子西　子重　子期¶
子囊　桑　　逢孫¶
　　以名為氏¶
大庭　大　　懷　　鬷　　戲　　伏　　宓¶
有　　神　　軒轅　軒　　鴻　　金　　青陽¶
青　　媧　　盤　　昊(皥/)　少　　高陽　顓玉¶
堯　　禹　　啓　　湯　　甲　　沃　　槐¶
<pb:KR2d0006_WYG_030-21b>¶
力　　牧　　玊(音宿/)三苖　夷鼓　疇　　堪¶
頡　　倉頡　僑　　蟜　　童　　僮　　老¶
廣　　放(上聲/)奮　　蓐　　栗　　尊盧　鬷夷¶
勾龍　熙　　修　　白㝠　根水　奔水　列(烈/)¶
夙　　訾　　蚩　　融　　勾　　尊　　沌渾¶
屯　　汪　　稽　　泠　　冷　　倫　　伶倫¶
臺　　囘　　敳　　廉　　龍　　容　　重¶
幕　　莫　　和　　羲　　殳　　禺　　狸¶
<pb:KR2d0006_WYG_030-22a>¶
纍　　實　　達　　格　　雄　　終　　季連¶
善　　囂　　臯　　敖　　陸終　丹　　臨¶
參(薓/)　徵　　咸　　飛㢘　昌　　豹　　倉¶
蒼　　服　　鞠　　麴　　稷　　篇　　皮¶
輿　　晁(鼂朝/)狐　　昔　　太　　季騧　季隨¶
閎　　牙　　展　　弓　　賜　　兹　　意如¶
遺　　述　　牢　　犨　　麗　　招　　居¶
曠　　萬(娩/)　盈　　虢射　季嬰　季夙　樓季¶
<pb:KR2d0006_WYG_030-22b>¶
弗忌　甥　　大狐　大戊　嬰　　夷吾　梁其¶
瞫　　段　　司　　豐　　蘭　　然　　子然¶
去疾　壽　　要　　既　　常壽　慶忌　輙¶
兼　　强梁　子郢　高　　柴　　臼季　激¶
刁　　□　　連　　法　　光　　駱　　望¶
将具　将鉅　熊　　能　　鬻　　班　　員¶
建　　渦　　冉　　染　　枝　　到　　鈞¶
倚相　辛廖　接輿　棄疾　射(入聲/)拳　　僚¶
<pb:KR2d0006_WYG_030-23a>¶
大心　楚季　無庸　季融　翠　　子建　子午¶
圍龜　越椒　嬰齊　黑肱　巫臣　鮮虞　羿¶
悦　　奚　　衍　　微　　微生　幾　　仇¶
求　　獲　　季老　子蕩(蕩/)鐸遏　督　　目夷¶
祝其　耦　　泥　　庶其　茅夷　噲　　搖¶
由(由余/)余　　孫陽　偃師　卿　　無婁　苴¶
離　　綸　　鱗　　渾　　裨　　開　　狼¶
名　　顚　　麻　　柯　　瑕　　儋　　舟¶
<pb:KR2d0006_WYG_030-23b>¶
攸　　祁　　干　　禽　　琴　　萇　　黔¶
易　　苫　　𢎞　　臼　　冶　　茍　　梓¶
倚　　尾　　汝　　伍　　禮　　免　　蹇¶
散　　繞　　肆　　具　　闞　　洩　　捷¶
賔　　恩　　肩吾　徐吾　鍾吾　由吾　叔山¶
叔先　叔達　叔夜　叔服　方叔　陶叔　甲鮮¶
申章　子師　富父　仲熊　仲顔　原仲　慶父¶
安國　仲長　仲行　榮叔　墨台　墨　　台(怡/)¶
<pb:KR2d0006_WYG_030-24a>¶
立如　邴意　舒堅¶
　　以次為氏(親附/)¶
孟　　仲(仲孫/)种　　叔(叔孫/叔仲)季　　伯　　丁¶
癸　　祖　　舅　　咎　　古　　禰　　稚¶
次(佽/)　孺　　太叔　太伯　叔仲　中叔　仲叔¶
第五　第二　第八　太士　主父　主　　南伯¶
南公　大季¶
　　以族為氏¶
<pb:KR2d0006_WYG_030-24b>¶
因　　領　　飢　　錡　　條　　昭　　繁¶
嗣　　左　　景　　賞　　索　　陘　　黨¶
掌　　長勺　尾勺　趙陽　魯陽　終葵　工婁¶
傅餘　餘　　韓餘　褐餘　梁餘　須遂　列宗¶
運奄　修魚　五王　小王　屈南　續祁　羌憲¶
會庌　樂利　幹獻　伊秩¶
　　夷人大姓¶
党　　朴　　釋　　赫　　塞　　宜　　傍(平聲/)¶
<pb:KR2d0006_WYG_030-25a>¶
單(平聲/)雕　　口　　歛　　異　　騶　　紙¶
緩　　畿　　論　　副　　㳫　　蔞　　郃¶
徐盧　源　　茹　　也¶
　　以官為氏¶
雲　　五鳩　爽鳩　桑扈　烏　　史　　南史¶
内史　青史　太史　王史　侯史　祝史　左史¶
右史　終古　監　　士　　籍　　席　　師¶
帥　　中英　樂正　太祝　庾　　褚師　褚¶
<pb:KR2d0006_WYG_030-25b>¶
錢　　山　　司馬　司寇　寇　　司徒　司空¶
司城　司功　司鴻　司褐　司工　公正　宗正¶
宗(宗伯/)符　　軍　　偏　　調　　衡　　阿¶
環　　箴　　凌　　酒　　委(骩/)　柱　　豎¶
宰　　宰氏　保　　度　　庫　　御　　訓¶
憲　　諫　　校　　候　　漏　　節　　畜¶
鄐　　僕　　粟　　謁　　閣　　職　　嗇¶
大師　大羅　牧師　馬師　少師　少正　宰父¶
<pb:KR2d0006_WYG_030-26a>¶
行人　王人　徒人　左人　厨人　雍人　封人¶
寺人　大𫝊　中行　中壘　王官　并官　左尹¶
右尹　門尹　箴尹　工尹　廐尹　連尹　沈尹¶
陵尹　季尹　芋尹　藍尹　樂尹　監尹　清尹¶
占尹　将匠　正令　趣馬　尚方　将軍　下軍¶
右行　右宰　右師　亞飯　三飯　四飯　理¶
里　　相里　李¶
　　以爵為氏¶
<pb:KR2d0006_WYG_030-26b>¶
皇　　王　　公　　霸　　侯　　公乘　公士¶
不更　庶長¶
　　以凶德為氏¶
蛸　　莽　　聞人　聞　　梟　　兀　　勃¶
杌　　黥　　蝮(唐武后賜有/罪人以虺氏)¶
　　以吉德為氏¶
冬日　老成　考成¶
　　以技為氏¶
<pb:KR2d0006_WYG_030-27a>¶
巫　　屠　　甄　　陶　　優　　卜　　匠¶
豢龍　御龍　擾龍　屠羊　烏浴　路洛　干将¶
　　以事為氏¶
竇　　所　　痛　　兒　　車　　䲭夷　冠¶
褐冠　新垣　白馬　乘馬　青牛　白象　白鹿¶
蒲　　苻　　芻　　鋭　　空桑　白石　章仇¶
　　以諡為氏¶
莊　　嚴　　敬(支恭/)康　　武　　桓　　穆(繆/)¶
<pb:KR2d0006_WYG_030-27b>¶
僖(釐/)　文　　哀　　幽　　宣　　昭　　襄¶
聲　　寧　　威　　隱　　閔　　簡(耿/)　靖¶
懿　　惠　　厲　　獻　　孝　　繆(謬穆/)肅¶
　　以爵系為氏¶
王叔　王子　王孫　公子　公孫　士孫¶
　　以國系為氏¶
唐孫　室孫　廖叔　滕叔　蔡仲　齊季¶
　　以族系為氏¶
<pb:KR2d0006_WYG_030-28a>¶
仲孫　叔孫　季孫　臧孫　魚孫　楊孫　賈孫¶
古孫　福子　卷子¶
　　以名氏為氏(國邑鄉附/)¶
士丐　士季　士吉　士蒍　士貞　士思　伍參¶
胡非　鬬耆　伯宗　祁夜　鬬班　鬬彊　魏彊¶
巫咸　匠麗　祝圉　臧㑹　韓嬰　韓言　韓厥¶
韓籍　韓褐　孟獲　史葉　封具　精縱　屠住¶
邵皓　干已　先縠　彭祖　熊率　熊相¶
<pb:KR2d0006_WYG_030-28b>¶
　　以國爵為氏(邑爵附/)¶
夏侯　柏侯　韓侯　屈侯　羅侯　白侯　莒子¶
戎子　舒子　滑伯　葛伯　息夫¶
　　以邑系為氏(邑官附/)¶
原伯　溫伯　召伯　申叔　沂相　甘士¶
　　以官名為氏(官氏附/)¶
師宜　師延　師祁　尹午　呂相　史晁　侍其¶
　　以邑諡為氏¶
<pb:KR2d0006_WYG_030-29a>¶
苦成　古成　庫成　臧文　丁若¶
　　以諡氏為氏¶
釐子　共叔　惠叔　顔成　士成　尹文　鬭文¶
武仲¶
　　以爵諡為氏¶
成公　成王¶
　　代北複姓¶
長孫　万俟　宇文　慕容　慕輿　慕利　豆盧¶
<pb:KR2d0006_WYG_030-29b>¶
獨孤　達奚　賀蘭　賀若　爾朱　赫連　賀拔¶
尉遲　屈突　斛律　斛斯　賀婁　伊婁　庫狄¶
若干　呼延　柘王　乙弗　薩孤　紇骨　邱敦¶
綦連　是連　可達　叱利　拔也　叱干　乙干¶
屋引　賀遂　拓跋　沮渠　秃髮　乞伏　折婁¶
谷渾　素和　吐萬　車焜　車非　紇于　乙㫋¶
可頻　仇尼　賀悦　徒何　谷㑹　大野　拔畧¶
俟利　俟元　俟畿　俟力　俟奴　賀魯　賀葛¶
<pb:KR2d0006_WYG_030-30a>¶
賀頼　賀兒　是婁　是賁　是云　是奴　叱利¶
叱門　叱呂　叱李　叱盧　宥連　費連　叱羅¶
叱奴　出連　費羽　黜弗　莫盧　莫輿　莫者¶
莫侯　蓋婁　疋婁　悦力　勅力　倍利　多蘭¶
賀術　吐奚　越勒　爾綿　温孤　解毘　牒云¶
護諾　鐵伐　胡掖　木易　者舌　尸逐　何柰¶
先賢　唯徐　呼毒　渠復　植黎　竒斤　茹茹¶
吐賀　吐突　紇單　悉㞐　麗飛　吐門　吐難¶
<pb:KR2d0006_WYG_030-30b>¶
渴單　阿單　渴侯　統萬　統嵇　悉雲　安遲¶
輾遲　烏蘭　副呂　柯拔　温盆　馝邗　如羅¶
邱林　如稽　鐵弗　薄奚　紇奚　達奚　口引¶
須卜　烏丸　可地　沓盧　茙眷　去斤　莬頼¶
素黎　庫門　可沓　醜門　庫汗　婆衍　若久¶
宿勤　地倫　武都　普屯　折掘　昝盧　達歩¶
斯引　叱靈　郁朱　鮑俎　鶻也　渠金　軍車¶
叱雷　駱雷　吐粟　都車　生耳　薄野　鶻奚¶
<pb:KR2d0006_WYG_030-31a>¶
九盧　荷訾　李蘭　黙容　三種　吐火　吐和¶
屋南　鶻野(已上二十一姓見複/姓錄並不詳所出)契苾　阿跌　僕固¶
高車　哥舒　執失　舍利　沙叱　沙陁　蘇農¶
似和　&KR0932;跌　大拔　啜刺(已上十四姓/並唐朝歸化)¶
　　關西複姓¶
鉗耳　莫折　荔菲　彌姐　夫蒙　&KR0157;蒙(已上西羌人/不詳所出)¶
昨和　屈男　罕井　魯歩　同蹄　彡且　不䝉¶
吔咥¶
<pb:KR2d0006_WYG_030-31b>¶
　　諸方複姓¶
夫餘　黑齒　鳬臾　似先　朝臣　瞿曇　鳩摩¶
佛圖　迦葉　鄯善　烏氏　焉耆　且末　昭武¶
波斯¶
　　代北三字姓¶
侯莫陳　　　破六韓　　　乙速孤　　　可朱渾¶
歩大汗　　　郁久閭　　　歩六孤　　　邱穆陵¶
紇豆陵　　　没鹿回　　　莫多婁　　　莫那婁¶
<pb:KR2d0006_WYG_030-32a>¶
莫胡盧　　　莫且婁　　　莫侯盧　　　阿史那¶
阿史德　　　阿伏干　　　乙那婁　　　斛瑟羅¶
歩鹿孤　　　普陋茹　　　可地延　　　拔列蘭¶
阿鹿桓　　　宿六斤　　　烏落蘭　　　破多羅¶
庫若干　　　白揚提　　　吐谷渾　　　叱伏列¶
庫傉官　　　勿忸于　　　普六茹　　　樹若干¶
扈地干　　　俟伏斤　　　地駱拔　　　郁原甄¶
若口引　　　費也頭　　　破落那　　　没路眞¶
<pb:KR2d0006_WYG_030-32b>¶
譬歴辰　　　温石蘭　　　烏石蘭　　　紇突隣¶
骨咄禄　　　俟呂陵　　　大莫干　　　大利稽¶
俟力代　　　大洛稽　　　俟伏斤　　　壹斗眷¶
歩鹿根　　　獨孤渾　　　末那樓　　　奚什盧¶
可足渾　　　渴燭渾　　　越質詰　　　阿逸多¶
突黎人　　　赤小豆¶
　　代北四字姓¶
自死獨膊　　井疆六斤¶
<pb:KR2d0006_WYG_030-33a>¶
　　平聲¶
東　　桐　　宫　　躬　　叢　　中　　茙¶
蟲　　同　　充　　翁　　儂　　冬　　佟¶
琮　　從　　松　　邦　　涳　　危　　馳¶
綦　　慈　　釐　　斯　　移　　脂　　之¶
其　　亓　　時　　遲　　茨　　治　　蔾¶
騅　　衣　　斐　　希　　賁　　扶　　塗¶
都　　區　　瞿　　俞　　俱　　衢　　模¶
<pb:KR2d0006_WYG_030-33b>¶
呼　　雽　　梧　　軤　　辜　　軲　　藇¶
如　　絇　　儲　　紆　　蘧　　璩　　沮¶
於　　洙　　渠　　踈　　束(平聲/)初　　鉏¶
虛　　犀　　䧑　　洼　　毒　　&KR2434;　　淮¶
棓　　枚　　新　　眞　　頻　　欣　　仁¶
誾　　勤　　筋　　芬　　言　　垣　　溒¶
薰　　鐏　　敦　　㑮　　乾　　端　　讙¶
官　　莞　　但　　籛　　難　　姍　　&KR1486;¶
<pb:KR2d0006_WYG_030-34a>¶
間　　馯　　堅　　全　　肩　　賢　　蜎¶
涓　　便　　牽　　延　　䖍　　吞　　纒¶
銚　　饒　　韶　　遼　　聊　　貂　　超¶
朝　　麃　　膠　　蒿　　桃　　蛾　　傰¶
茶　　沙　　佘　　蛇　　諸　　查　　花¶
琅　　相　　疆　　将　　芳　　涼　　彊¶
卬　　荒　　鄉　　當　　䘮　　鄺　　杭¶
征　　訇　　經　　零　　庚　　更　　星¶
<pb:KR2d0006_WYG_030-34b>¶
瓶　　稱　　登　　繒　　恒　　傰　　憂¶
尤　　修　　郵　　秋　　不　　□　　猷¶
投　　摎　　侵　　鐔　　欽　　諶　　鹽¶
潛　　鍼　　函　　藍¶
　　上聲¶
奉　　重　　隴　　䦱　　起　　俟　　被¶
弭　　紫　　履　　鬼　　舞　　宇　　萭¶
府　　鬴　　栩　　序　　舉　　處　　巨¶
<pb:KR2d0006_WYG_030-35a>¶
仵　　堵　　浦　　圃　　姥　　補　　禮¶
邸　　洗　　亥　　改　　海　　忖　　菌¶
本　　雋　　棧　　琯　　㬊　　寋　　圈¶
卷　　兖　　典　　肁　　紹　　表　　考¶
稻　　寶　　我　　假　　仉　　仰　　養¶
强　　鞅　　象　　&KR3061;　　汻　　井　　永¶
幸　　杏　　秉　　省　　猛　　鈄　　鈕¶
守　　糗　　醜　　棸　　厚　　後　　部¶
<pb:KR2d0006_WYG_030-35b>¶
審　　品　　枕　　檢　　儉　　湛　　啖¶
昝　　覽　　湳　　減(咸/)　撖　　範¶
　　去聲¶
統　　鳳　　祕　　利　　義　　騎　　匱¶
類　　貴　　尉　　暣　　意　　謂　　露¶
固　　故　　喻(諭/)　布　　樹　　遇　　附¶
務　　瓠　　錯　　據　　住　　鑢　　庶¶
絮　　桂　　昋　　計　　棣　　𨽻　　制¶
<pb:KR2d0006_WYG_030-36a>¶
毳　　蒂(慸/)　税　　藝　　裔　　弊　　世¶
炔　　帶　　藹　　沛　　貝　　兑　　佴¶
進　　遴　　愼　　靳　　貫　　冠　　爨¶
贊　　炭　　戰　　戀　　賤　　練　　變¶
見　　薦　　燃　　淖　　漕　　好　　耗¶
播　　操　　舍　　厙　　化　　晋　　斥¶
暢　　伉　　抗　　亢　　曠　　相　　諒¶
亮　　盎　　況　　浪　　聖　　性　　豆¶
<pb:KR2d0006_WYG_030-36b>¶
鏤　　勾　　富　　繡　　救　　廐　　灸¶
胄　　舊　　就　　禁　　念¶
　　入聲¶
澓　　木　　沐　　谷　　睦　　潚　　鵠¶
䔩　　郁　　束　　鎐　　&KR2751;　　逯　　卓¶
偓　　濁　　濯　　朔　　學　　術　　暨¶
悉　　帙　　&KR3354;　　鬱　　尉(蔚/)　茀　　恤¶
&KR1955;　　厥　　骨　　髮　　笪　　察　　脱¶
<pb:KR2d0006_WYG_030-37a>¶
糴　　折　　渫　　桀　　蘖　　齧　　别¶
鐵　　恪　　佫　　洛　　薄　　錯　　矍¶
鐸　　愽　　畧　　藥　　約　　直　　食¶
勅　　墨　　勒　　植　　特　　錫　　壁¶
休　　夕　　室　　赤　　辟　　笮　　適¶
麥　　帛　　益　　革　　澤　　給　　集¶
襲　　蓋　　㧁　　䪞　　納　　渉　　接¶
　　複姓(以兹複姓不知其本故附四聲之後/)¶
<pb:KR2d0006_WYG_030-37b>¶
綦毋　西乞　西都　西鉏　南榮　北人　九百¶
叚干　青萍　長盧　索盧　蒲盧　盧蒲　兹毋¶
巨毋　毋将　毋終　母車　宣于　鬬于　多于¶
梁由　梁石　梁可　仲梁　穀梁　将梁　容成¶
廣成　務成　析成　陽成　上成　盆成　将閭¶
林閭　庚桑　有男　澹臺　浩星　墨夷　養由¶
安期　沐蘭　端木　姑布　黔婁　中梁　中野¶
室中　路中　步叔　石作　古野　壤駟　合博¶
<pb:KR2d0006_WYG_030-38a>¶
漆彫　空相　京相　馬矢　馬適　巫馬　關龍¶
青烏　羊角　苑羊　羺羊　浩羊　長魚　昭沙¶
樂王　泠州　老萊　列禦　瞻葛　瑕呂　不苐¶
鉤弋　呂管　陵終　邑裘　懸潘　屠岸　函冶¶
洞沐　甫爽　安是　遫僕　補祿　游&KR0008;¶
　　總論十三篇¶
同名異實第一　　改氏第二　　改惡氏第三¶
漢魏受氏第四　　變夷第五　　變於夷第六¶
<pb:KR2d0006_WYG_030-38b>¶
别族第七　　　　避諱第八　　音訛第九¶
省文第十　　　　省言第十一　避仇第十二¶
生而有文第十三¶
　¶
　¶
　¶
　¶
　通志卷二十五¶
