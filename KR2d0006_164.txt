# -*- mode: mandoku-view; -*-
#+TITLE: 通志
#+DATE: 2015-08-24 22:28:14.495377
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR2d0006_WYG_164-1a>¶
欽定四庫全書¶
　通志卷一百四十一¶
　宋　右　廸　功　郎　鄭　樵　漁　仲　撰¶
　列傳第五十四¶
　梁¶
　　孔休源　裴子野　劉孝綽(子諒孝孝綽弟潛弟/潛弟  勝  孝勝)¶
　　(孝威弟孝威弟孝先/  孺  覽  覽弟遵)　(孝綽從弟孺/遵從弟苞)劉峻(兄孝慶/  劉沼)¶
　　(孫峻從/  杳)何遜　劉顯(從弟/㲄)劉之遴(子三逹叔弟之/亨  從  坦)¶
<pb:KR2d0006_WYG_164-1b>¶
　　眀山賔(弟少/遐)張充(從叔瓌/率弟盾)　(瓌子率/瓌弟稷)褚翔(族父/球)宗¶
　　夬　袁昻(馬仙琕正/昻子君)庾蓽(子喬夐/喬子)庾於陵(弟肩/吾)蔡¶
　　撙　江蒨(弟曇禄/曇弟)周捨　王僧孺　謝胐(子諼譓/諼弟)¶
　　(弟譓子哲子&KR0008;弟子覽子覽/  舉  舉  嘏  舉兄  僑)謝幾卿　謝㣲　陸¶
　　倕(從子襄公襄/兄子雲)到沆(從弟溉/鏡子藎)　(溉子鏡/溉弟洽)蕭琛　陸¶
　　杲(子/罩)庾仲容　蕭眎素(從弟洽/洽弟介)臧嚴(從叔未甄/未甄子盾)¶
　　(盾弟/厥)徐君蒨¶
孔休源字慶緒會稽山隂人晋尚書沖之八世孫沖即¶
<pb:KR2d0006_WYG_164-2a>¶
開府儀同三司愉之世父也曾祖遥之宋尚書水部郎¶
父佩齊通直郎廬陵王府記室休源年十一而孤居喪¶
盡禮毎見父手所寫書必哀慟流涕不能自勝見者莫¶
不為之垂泣後就呉興沈麟士受經畧通大義州舉秀¶
才太尉徐孝嗣省其䇿深善之謂同坐曰董仲舒華令¶
思何以尚此可謂後生之凖的也觀其此對足稱王佐¶
之才琅邪王融雅相友善乃薦之於司徒竟陵王以為¶
西邸學士梁臺建與南陽劉之遴同為太學博士當時¶
<pb:KR2d0006_WYG_164-2b>¶
以為羙選休源初到都寓於宗人少府孔登宅曾以祠¶
事入廟中侍中范雲一與相遇深加襃賞曰不期忽覯¶
清顏頓祛鄙吝觀天披霧驗之今日後雲命駕到少府¶
門登便拂席整帯謂當詣已備水陸之品雲駐筯命休¶
源及至命取其常膳正有赤倉米飯蒸鮑魚雲食休源¶
食不舉主人之饌髙談盡日同載還家登深以為愧尚¶
書令沈約當朝貴顯軒蓋盈門休源或時後来必虚襟¶
引接處之坐右商畧文義其為通人所推如此武帝嘗¶
<pb:KR2d0006_WYG_164-3a>¶
問吏部尚書徐勉曰今帝業初基須一人有學藝解朝¶
儀者為尚書儀曹郎誰堪其選勉曰孔休源識見清通¶
詳練故實自晉宋起居注誦畧上口帝亦素聞之即日¶
除兼尚書儀曹郎是時多所改作毎逮訪前事休源即¶
以所誦記随機㫁决曾無凝滯吏部郎任昉謂之為孔¶
獨誦遷建康獄正平反辯析時罕寃人後有選人為獄¶
司者帝嘗引休源以勵之除中書舍人後為尚書左丞¶
彈肅禮闈雅允朝望時周捨撰禮疑義自漢魏至于齊¶
<pb:KR2d0006_WYG_164-3b>¶
梁並皆捜采休源所有奏議咸豫編録再遷長兼御史¶
中丞正色直䋲無所回避百僚憚之後為普安王府長¶
史南郡太守行荆州府州事武帝謂曰荆州總上流衝¶
要義高分陜今以十嵗兒委卿當善匡翼之勿憚周昌¶
之舉也乃勑晉安王曰孔休源人倫儀表汝年尚㓜當¶
毎事師之尋始興王憺代鎮荆州復以休源為憺府長¶
史太守行府事如故在州累政甚有政績平心決㫁請¶
託弗行帝深嘉之歴祕書監復為晉安王府長史南蘭¶
<pb:KR2d0006_WYG_164-4a>¶
陵太守别勑專行南徐州事休源累佐名藩甚得人譽¶
王深相倚仗軍民機務動必詢謀常於齋中别施一榻¶
云此是孔長史坐人莫得預焉其見敬如此歴都官尚¶
書普通七年揚州刺史臨川王宏薨帝與羣臣議可代¶
居州任者于時貴戚王公咸望遷授帝曰朕已得人孔¶
休源才識眀敏寔應此選乃授宣惠将軍監揚州事休¶
源初為臨川王行佐及王薨而管州任時論榮之神州¶
都㑹簿領殷繁休源剖㫁如流傍無私謁中大通二年¶
<pb:KR2d0006_WYG_164-4b>¶
加金紫光禄大夫在州晝決詞訟夜覽墳籍毎車駕廵¶
幸常以軍國事委之昭眀太子薨有勑夜召休源入宴¶
居殿與羣公參定謀議立晉安王綱為皇太子自公卿¶
珥貂挿筆奏决於休源前休源怡然無愧時人名為兼¶
天子四年遇疾勑中使候問并給醫藥日有十數及卒¶
遺令薄葬節朔薦蔬菲而已帝為之流涕顧謝舉曰孔¶
休源居職清忠方欲共匡政道奄至隕没朕甚痛之舉¶
曰此人清介彊直臣竊為陛下惜之諡貞子休源風範¶
<pb:KR2d0006_WYG_164-5a>¶
彊正眀練治體持身儉約學窮文藝當官理務不憚彊¶
禦常以天下為己任武帝深委仗之累居顯職纎毫無¶
犯性慎密寡嗜好出入帷幄未嘗言禁中事世以此重¶
之聚書盈七千卷手自校理凡奏議彈文勒成十五卷¶
長子雲童頗有父風位東揚州别駕少子宗範聰敏有¶
識度位中書郎¶
裴子野字幾原河東聞喜人也曾祖松之宋光禄大夫¶
祖駰南中郎外兵參軍父昭眀齊通直散騎常侍各有¶
<pb:KR2d0006_WYG_164-5b>¶
𫝊子野生而母魏氏亡為祖母殷氏所養殷柔眀有文¶
義以章句授之年九嵗祖母亡泣血哀慟家人異之少¶
好學善屬文起家齊武陵王國左常侍江夏王行參軍¶
遭父憂去職初父寝疾彌年子野禱請備至涕泗霑濡¶
父夜夢見其容旦召視如夢俄而疾間以為至孝所感¶
命著孝感𫝊固辭乃止及居喪盡禮毎之墓所哭泣處¶
草為之枯有白兔白鳩馴擾其側天監初尚書僕射范¶
雲嘉其至行将表奏之㑹雲卒不果樂安任昉有盛名¶
<pb:KR2d0006_WYG_164-6a>¶
為後進所慕遊其門者昉必推薦子野於昉為從中表¶
獨不至昉亦恨焉故不之善久之除右軍參軍兼廷尉¶
正時三官通署獄子野嘗不在其同僚輙署其名奏有¶
不允子野從坐免職或勸言請有司可無咎子野笑而¶
答曰雖慙栁季之道豈因訟以受服自此免黜久之終¶
無恨意時中書郎范縝與子野未遇聞其學行而善焉¶
㑹遷國子博士乃上表譲之有司以資歴非次不為通¶
後為諸暨令在縣不行鞭罰人有争訟者示之以理百¶
<pb:KR2d0006_WYG_164-6b>¶
姓稱恱合境無訟初子野曾祖松之宋元嘉中受詔續¶
修何承天宋史未成而卒子野常欲繼成先業及齊永¶
眀末沈約所撰宋書稱松之已後無聞焉子野更刪撰¶
為宋畧二十卷其敘事評論多善而云戮淮南太守沈¶
璞以其不從義師故也約懼徒跣謝之請兩釋焉約常¶
歎其述作曰吾弗逮也蘭陵蕭琛言其評論可與過秦¶
王命分路揚鑣於是吏部尚書徐勉言之於武帝以為¶
著作郎掌修國史及起居注頃之兼中書通事舍人尋¶
<pb:KR2d0006_WYG_164-7a>¶
除通直著作舍人如故又勑掌中書詔誥是時西北徼¶
外有白題及滑國遣使由岷山道入貢此二國歴世弗¶
賔莫知所出子野曰漢潁隂侯斬胡白題将一人服䖍¶
注云白題胡名也又漢定逺侯撃虜入滑此其後乎時¶
人服其博識勑仍使撰方國使圖廣述懐来之盛自要¶
服至于海表凡二十國子野與沛國劉顯南陽劉之遴¶
陳郡殷芸陳留阮孝緒呉郡顧恊京兆韋稜皆博極羣¶
書深相賞好顯尤推重之時長平侯蕭勱范陽張纉毎¶
<pb:KR2d0006_WYG_164-7b>¶
討論墳籍咸折𠂻於子野繼母曹氏亡居喪過禮服闋¶
再遷員外郎普通七年大舉北侵勑子野為後魏文受¶
詔立成武帝以其事體大召尚書僕射徐勉太子詹事¶
周捨鴻臚卿劉之遴中書侍郎朱异集夀光殿以觀之¶
時並歎服帝目子野曰其形雖弱其文甚壯俄又勑為¶
書喻魏相元义其夜受㫖子野謂可待旦方奏未之為¶
也及五鼔勑催令速上子野徐起操筆昧爽便就及奏¶
帝深嘉焉自是凡諸符檄皆令具草子野為文典而速¶
<pb:KR2d0006_WYG_164-8a>¶
不尚麗靡其制作多法古與今文體異當時或有詆訶¶
者及其末翕然重之或問其為文速者子野答云人皆¶
成於手我獨成於心遷中書侍郎轉鴻臚卿領歩兵校¶
尉子野在禁省十餘年靜黙自守未嘗有所請謁外家¶
及中表貧乏所得公奉悉分給之無宅借官地二畆起¶
茅屋數間妻子常苦饑寒唯以敎誨為本子姪祗畏若¶
奉嚴君劉顯常以師道推髙之末年深信釋氏持其敎¶
戒終身飯麥食蔬中大通二年卒時年六十二遺命務¶
<pb:KR2d0006_WYG_164-8b>¶
存儉約武帝悼惜為之流涕贈散騎常侍諡貞子先是¶
五等君及侍中以上乃有諡及子野特以令望見嘉故¶
賜諡焉先是子野自占死期不過戊戍嵗是年自省移¶
疾謂同官劉之亨曰吾其逝矣子野少時集註喪服續¶
裴氏家𫝊各三卷抄合後漢事四十餘卷又勑撰衆僧¶
𫝊二十卷百官九品二卷附益諡法一卷方國使圗一¶
卷文集二十卷並行於世又勑撰齊梁春秋始草創未¶
就而卒及葬湘東王為之墓誌銘陳于藏内邵陵王又¶
<pb:KR2d0006_WYG_164-9a>¶
立墓誌堙于羡道羡道列誌自此始焉子騫官至通直¶
郎¶
劉孝綽字孝綽彭城人也本名冉祖勔宋司空父繪武¶
帝霸府從事中郎繪附其兄太常悛𫝊列在齊史孝綽¶
㓜聰敏七嵗能屬文舅齊中書郎王融深賞異之常與¶
同載以適親友號曰神童融毎言曰天下文章若無我¶
當歸阿士阿士即孝綽小字也父繪齊世掌詔誥孝綽¶
時年十四繪嘗使代草之父黨沈約任昉范雲等聞其¶
<pb:KR2d0006_WYG_164-9b>¶
名並命駕先造焉昉尤相賞好范雲年長繪十餘嵗其¶
子孝才與孝綽年並十四五及雲遇孝綽便申伯季乃¶
命孝才拜之孝綽兼善草𨽻自以書似父乃變為别體¶
天監初起家著作佐郎為歸沐詩贈任昉昉報曰彼羙¶
洛陽子投我懐秋作詎慰耋嗟人徒深老夫託直史兼¶
襃貶轄司専疾惡九折多羙疹匪報庶良藥其為名流¶
所重如此俄以本官兼尚書水部郎奉啟陳謝手勑答¶
曰羙錦未可便製簿領亦宜稍習頃之即真武帝雅好¶
<pb:KR2d0006_WYG_164-10a>¶
雕蟲時因宴幸令沈約任昉等言志賦詩孝綽亦見引¶
嘗侍宴於坐作詩七首帝覽其文篇篇嗟賞由是朝野¶
改觀後除祕書丞帝謂舍人周捨曰第一官當知用第¶
一人故以孝綽居此職累遷太子僕掌東宫管記時昭¶
眀太子好士愛文孝綽與陳郡殷芸呉郡陸倕琅邪王¶
筠彭城到洽等同見禮太子起樂賢堂乃使畫工先圖¶
孝綽焉太子文章繁富羣才咸欲撰録太子獨使孝綽¶
集而序之遷員外散騎常侍兼廷尉卿頃之即真初孝¶
<pb:KR2d0006_WYG_164-10b>¶
綽與到溉兄弟甚狎溉少孤宅近僧寺孝綽徃溉許適¶
見黄卧具孝綽謂僧物色也撫手笑溉知其㫖奮拳撃¶
之傷口而去又與洽同遊東宫孝綽自以才優於洽毎¶
於宴坐嗤鄙其文洽深衘之及孝綽為廷尉正携妾入¶
官府其母猶停私宅洽尋為御史中丞遣令史案其事¶
遂劾奏之云携少妹於華省棄老母於下宅武帝為隠¶
其惡改妹為姝字孝綽坐免官孝綽諸弟時随藩皆在¶
荆雍乃與書論共洽不平者十事其辭皆鄙到氏又為¶
<pb:KR2d0006_WYG_164-11a>¶
别本封至東宫昭眀太子命焚之不開視也孝綽免職¶
後武帝數使僕射徐勉宣㫖撫慰之毎朝宴常預焉及¶
武帝為籍田詩又使徐勉先示孝綽時奉詔作者數十¶
人帝以孝綽詩工即日起為西中郎湘東王諮議參軍¶
遷黄門侍郎尚書吏部郎坐受人絹一束為餉者所訟¶
左遷信威臨賀王長史晚年忽忽不得志後為祕書監¶
初孝綽居母憂冬月飲冷氷因得冷癖以大同五年卒¶
官年五十九孝綽少有盛名而仗氣負才多所陵忽有¶
<pb:KR2d0006_WYG_164-11b>¶
不合意者必極言詆訾領軍臧盾太府卿沈僧畟等並¶
被時遇孝綽尤輕之毎於朝集會同處公卿間無所與¶
語唯呼騶卒訪道塗間事由此多忤於物前後凡五免¶
孝綽辭藻為後進所宗時重其文毎作一篇朝成暮徧¶
好事者咸傳寫流聞河朔亭苑柱壁莫不題之文集數¶
十萬言行於世孝綽兄弟及羣從子姪當時有七十人¶
並能屬文近古未之有比其三女一適琅邪王叔英一¶
適呉郡張嵊一適東海徐悱並有才學悱妻文尤清抜¶
<pb:KR2d0006_WYG_164-12a>¶
所謂劉三娘者也悱僕射勉之子為晉安郡卒喪還京¶
師妻為祭文辭甚悽愴勉本欲為哀辭既覩之乃閣筆¶
孝綽子諒字永信小名春少好學有文才尤博悉晉氏¶
故事時人號曰皮裹晉書位中軍宣城王記室為湘東¶
王所善王嘗游江濵歎秋望之羙諒對曰今日可謂帝¶
子降於北渚王有目疾以為刺已應曰卿言目眇眇以¶
愁予邪從此嫌之孝綽弟潛字孝儀㓜孤與諸兄弟相¶
朂以學並工屬文孝綽嘗云三筆六詩三即孝儀六謂¶
<pb:KR2d0006_WYG_164-12b>¶
孝威也天監五年舉秀才累選尚書殿中郎勅令製雍¶
州平等寺金像碑文甚宏麗晉安王綱鎮襄陽引為安¶
北功曹史及王為皇太子仍補洗馬遷中舍人出為陽¶
羡令甚有稱績後為中書郎以公事左遷安西諮議參¶
軍兼散騎常侍使魏還除中書郎累遷尚書左丞長兼¶
御史中丞在職多所彈紏無所顧望當時稱之出為臨¶
海太守時政網疎闕百姓多不遵禁孝儀下車宣下條¶
制勵精綏撫境内翕然風俗大變入遷都官尚書太清¶
<pb:KR2d0006_WYG_164-13a>¶
元年出為豫州刺史侯景宼建鄴孝儀遣子勵帥郡兵¶
三千随前衡州刺史韋粲入援及宫城不守孝儀為前¶
歴陽太守荘鐡所逼失郡卒孝儀為人寛厚内行尤篤¶
第二兄孝熊早卒孝儀奉寡嫂甚謹家内巨細必先諮¶
決與妻子朝夕供事未嘗失禮時人以此稱之有文集¶
二十卷行於世第五弟孝勝位尚書右丞兼散騎常侍¶
聘魏還為安西武陵王紀長史蜀郡太守紀僣號於蜀¶
以為尚書僕射随紀出峽口兵罷被執元帝宥之以為¶
<pb:KR2d0006_WYG_164-13b>¶
司徒右長史第六弟孝威氣調爽逸風儀俊舉初為安¶
北晉安王法曹後為太子洗馬中舍人庶子率更令並¶
掌管記大同中白雀集東宫孝威上頌甚羙太清中遷¶
中庶子兼通事舍人及侯景宼亂随司州刺史栁仲禮¶
至安陸卒第七弟孝先位武陵王主簿與兄孝勝俱随¶
紀軍出峽口兵敗元帝以為黄門郎遷侍中孝綽從弟¶
孺字孝稚世父悛子也孺㓜聰敏七嵗能屬文年十四¶
居喪毁瘠骨立宗黨咸異之叔父瑱為義興郡携以之¶
<pb:KR2d0006_WYG_164-14a>¶
官嘗置坐側謂賓客曰此吾家眀珠也及長羙風采性¶
通和雖家人不見其喜慍本州召迎主簿起家中軍法¶
曹行參軍時鎮軍沈約聞其名引為主簿恒與游宴賦¶
詩大為約所嗟賞累遷太子中舍人孺少好文章性又¶
敏速嘗在御坐為李賦受詔便成文不加㸃武帝甚稱¶
賞之後侍宴夀光殿詔羣臣賦詩時孺與張率並醉未¶
及成帝取孺手版題戲之曰張率東南羙劉孺洛陽才¶
攬筆便應就何事久遲回其見親愛如此遷中書郎兼¶
<pb:KR2d0006_WYG_164-14b>¶
中書通事舍人歴太子中庶子尚書吏部郎累遷散騎¶
常侍左戸尚書大同五年守吏部尚書出為晉陵太守¶
在郡和理為吏民所稱入為侍中後復為吏部尚書母¶
憂以毁卒諡曰孝子孺少與從兄苞孝綽齊名苞早卒¶
孝綽數坐免黜位並不髙唯孺貴顯有文集二十卷孺¶
弟覽字孝智年十六精通老易位中書郎以所生母憂¶
廬于墓嘗再朞不嘗鹽酩食麥粥而已隆冬止著單布¶
衣家人慮不勝喪中夜竊置炭於牀下覽因暖得寐及¶
<pb:KR2d0006_WYG_164-15a>¶
覺知之號慟歐血武帝聞其至性數使省視服闋除尚¶
書左丞性聰敏尚書令史七百人一見並記名姓當官¶
清正無所私孝綽為吏部郎在職頗通贓貨覽劾奏免¶
官孝綽怨之常謂人曰犬噬行路覽噬家人出為始興¶
内史居郡尤勵清節復為左丞卒官覽弟遵字孝陵有¶
學行工屬文為晉安王綱宣恵雲麾二府記室甚見賓¶
禮王立為太子仍除中庶子遵自随蕃及在東宫以舊¶
恩偏蒙寵遇時軰莫及卒官皇太子深悼惜之與遵從¶
<pb:KR2d0006_WYG_164-15b>¶
兄陽羡令孝儀令曰賢從弟中庶奄至殞逝痛可言乎¶
其孝友淳深立身貞固内含玉潤外表瀾清言行相符¶
終始如一文史該富琬琰為心辭章博贍元黄成采既¶
以鳴謙表性又以難進自居吾昔在漢南連翩書記及¶
忝朱方從容坐首鷁舟乍動朱鷺徐鳴未嘗一日而不¶
追随一時而不會遇益者三友此實其人及𢎞道下邑¶
未申善政而能使人結去思野多馴翟此亦威鳳一羽¶
足以驗其五徳其見愛賞如此遵從弟苞字孝嘗一字¶
<pb:KR2d0006_WYG_164-16a>¶
孟嘗父愃悛之弟也位太子中庶子苞三嵗而孤至六¶
七嵗見諸父常泣時伯父悛繪等並顯貴其母謂其畏¶
憚怒之苞曰早孤不及有識聞諸父多相似故心中悲¶
耳因而歔欷母亦悲慟初苞父母及兩兄相繼亡悉假¶
瘞焉苞年十六始移墓所經營改葬不資諸父奉嫡母¶
朱夫人及所生陳氏並扇席温枕叔父繪常歎伏之少¶
好學能屬文家有舊書例皆殘蠹手自編緝筐箧盈滿¶
梁初以臨川王妃弟故自征虜主簿遷右軍功曹累遷¶
<pb:KR2d0006_WYG_164-16b>¶
太子洗馬掌書記侍講壽安殿及從兄孝綽等竝以文¶
藻見知多預宴坐受詔詠天泉池荷及採菱調下筆即¶
成天監十年卒臨終呼友人南陽劉之遴託以喪事從¶
儉苞居官有能名性和直與人交面折其非退稱其美¶
士友咸以此歎惜之¶
劉峻字孝標本名法武其先平原人祖昶從慕容德入¶
齊因家于北海父璇之宋始興内史從父兄懐珍宋齊¶
世知名位終光禄大夫自有𫝊峻生朞月而璇之卒其¶
<pb:KR2d0006_WYG_164-17a>¶
母許氏携峻及其兄法鳯還歸鄉里宋㤗始初青州陷¶
魏峻年八嵗為人所畧為奴至中山中山富人劉寳愍¶
峻以束帛贖之教以書學魏人聞其江南有戚屬更徙¶
之桑乾峻居貧不能自立與母並出家為尼僧既而還¶
俗峻好學家貧寄人廡下自課讀書常燎麻炬從夕達¶
旦時或昬睡爇其髭髪既覺復讀終夜不寐其精力如¶
此時魏孝文遴選物望河南人士才學之徒咸見申擢¶
峻兄弟不䝉選授齊永明中俱奔江南更改名峻字孝¶
<pb:KR2d0006_WYG_164-17b>¶
標自以少時未開悟晚更厲精眀慧過人苦所見不博¶
聞有異書必徃祈備清河崔慰祖謂之書滛於是博極¶
羣書文藻秀出故其自序云黌中濟濟皆升堂亦有愚¶
者觧衣裳言其少年魯鈍也時竟陵王子良招學士峻¶
因人求為子良國職吏部尚書徐孝嗣抑而不許因為¶
南海王侍郎不就至齊眀帝時蕭遥欣為豫州引為府¶
刑獄參軍禮遇甚厚遥欣尋卒久不調天監初召入西¶
省與學士賀蹤典校祕閣峻兄孝慶時為青州刺史峻¶
<pb:KR2d0006_WYG_164-18a>¶
請假省之坐私載禁物為有司所奏免官安成王秀雅¶
重峻及安成王遷荆州引為戸曹參軍給其書籍使抄¶
錄事類名曰類苑未及就復以疾去職因遊東陽紫巗¶
山築室居焉為山栖志其文甚羙初武帝招文學之士¶
有髙才者多被引進擢以不次峻率性而動不能随衆¶
沉浮武帝毎集文士策經史事時范雲沈約之徒皆引¶
短推長帝乃悦加其賞賚曾䇿錦被事咸言已罄帝試¶
呼問峻峻時貧悴冗散忽請紙筆疏十餘事坐客皆驚¶
<pb:KR2d0006_WYG_164-18b>¶
帝不覺失色自是惡之不復引見及峻類苑成凡一百¶
二十卷帝即命諸學士撰華林徧畧以髙之峻竟不見¶
用乃著辯命論以寄其懐論成中山劉沼致書以難之¶
凡再反峻竝為申析以答之會沼卒不見峻後報者峻¶
乃為書以序其事其文論並多不載峻又嘗為自序其¶
畧云余自比馮敬通而有同之者三異之者四何則敬¶
通雄才冠世志剛金石余雖不及之而節亮慷慨此一¶
同也敬通逢中興眀君而終不試用余逄命世英主亦¶
<pb:KR2d0006_WYG_164-19a>¶
擯斥當年此二同也敬通有忌妻至於身操井臼余有¶
悍室亦令家道轗軻此三同也敬通當更始世手握兵¶
符躍馬肉食余自少訖長戚戚無懽此一異也敬通有¶
子仲文官成名立余禍同伯道永無血允此二異也敬¶
通旅力剛彊老而益壮余有犬馬之疾溘死無時此三¶
異也敬通雖芝殘蕙焚終填溝壑而為名賢所慕其風¶
流郁烈芬芳久而彌盛余聲塵寂寞世不吾知還魄一¶
去将同秋草此四異也所以力自為序遺之好事云峻¶
<pb:KR2d0006_WYG_164-19b>¶
本将門兄法鳳自北歸改名孝慶字仲昌早有幹畧齊¶
末為兖州刺史舉兵應武帝封餘干男歴官顯重峻獨¶
篤志好學居東陽呉會士人多從其學普通三年卒年¶
六十門人諡曰元靖先生劉沼字眀信中山魏昌人六¶
世祖輿晉驃騎将軍沼㓜善屬文及長博學位終秣陵¶
令峻從孫杳字士深父懐慰齊世為齊郡太守附載懐¶
珍𫝊中杳年數嵗徴士眀僧紹見之撫而言曰此兒寔¶
千里之駒十三丁父憂哀感行路天監中為宣恵豫章¶
<pb:KR2d0006_WYG_164-20a>¶
王行參軍杳博綜羣書沈約任昉以下毎有遺忘皆訪¶
問焉嘗於約坐語及宗廟犧&KR0008;約云鄭元答張逸謂為¶
畫鳳凰尾婆娑然今無復此器有則不依古杳曰此言¶
未必可安古者樽彜皆刻木為鳥獸形鑿頂及背以出¶
内酒魏世魯郡地中得齊大夫子尾送女器有犧樽作¶
犧牛形又晋永嘉中賊曹嶷於青州發齊景公冢又得¶
二樽形亦為牛象二處皆古之遺器知非虚也約大以¶
為然約又云何承天纂文竒博其書載張仲師及長頸¶
<pb:KR2d0006_WYG_164-20b>¶
王事此何所出杳曰仲師長尺二寸唯出論衡長頸是¶
毗騫王朱建安扶南以南記云古来至今不死約即取¶
二書尋檢一如杳言約郊居宅時新構閣齋杳遂為贊¶
二首并以所撰文章呈約約即命工書人題其贊于壁¶
仍報杳書共歎羙之又在任昉坐有人餉昉□酒而作¶
榐字昉問杳此字是不杳對曰葛洪字苑作木旁&KR0034;昉¶
又曰酒有千日醉當是虚言杳云桂陽程鄉有千里酒¶
飲之至家而醉亦其例也昉大驚曰吾自當遺忘實不¶
<pb:KR2d0006_WYG_164-21a>¶
憶此杳云楊元鳳所撰置郡事元鳯是魏代人此書仍¶
載其賦云三重五品商溪摖里昉即檢楊記言皆不差¶
王僧孺被勑撰譜訪杳血脉所因杳云桓譚新論云太¶
史公三代世表旁行邪上並效周譜以此而推當起周¶
代僧孺歎曰可謂得所未聞周捨又問杳尚書官著紫¶
荷橐相𫝊云挈橐竟何所出杳答曰張安世傳云持橐¶
簪筆事孝武皇帝數十年韋昭張晏注並云橐嚢也近¶
臣簪筆以待顧問范岫撰字書音訓又訪杳焉尋佐周¶
<pb:KR2d0006_WYG_164-21b>¶
捨撰國史出為臨津令有善績秩滿縣三百人詣闕請¶
留勑許焉後除晋安王府參軍詹事徐勉舉杳及顧恊¶
等五人入華林撰徧畧書成以本官兼廷尉正以足疾¶
觧職因著林庭賦王僧孺見而歎曰郊居以後無復此¶
作累遷尚書儀曹郎僕射徐勉以臺閣文議専委杳焉¶
出為餘姚令在縣清㓗湘東王繹發敎襃羙之大通元¶
年為歩兵校尉兼東宫通事舍人昭眀太子謂杳曰酒¶
非卿所好而為酒府之職政為卿不愧古人耳太子有¶
<pb:KR2d0006_WYG_164-22a>¶
瓠食器因以賜焉曰卿有古人之風故遺卿古人之器¶
俄有勑代裴子野知著作郎事昭眀太子薨新宫建舊¶
人例無停者勅特留杳焉僕射何敬容奏轉杳王府諮¶
議武帝曰劉杳須先經中書仍除中書侍郎尋為平西¶
湘東王諮議參軍兼舍人著作如故遷尚書左丞大同¶
二年卒年五十杳治身清儉無所嗜好不自伐不論人¶
短長及覩釋氏經常行慈忍居母憂後便長㫁腥羶持¶
齋蔬食及臨終遺命歛以法服載以露車還葬舊墓随¶
<pb:KR2d0006_WYG_164-22b>¶
得一地容棺而已不得設靈筵及祭醊其子遵而行之¶
撰要雅五卷楚辭草木疏一卷髙士𫝊二卷東宫新舊¶
記三十卷古今四部書目五卷文集十五卷並行於世¶
杳與兄霽弟歊俱知名霽有至性列在孝友傳歊不娶¶
不仕隠居求志在隠逸傳¶
何遜字仲言東海郯人也曾祖承天宋御史中丞自有¶
𫝊父洵齊太尉中兵參軍遜八嵗能賦詩弱冠州舉秀¶
才南郡范雲見其對䇿大相稱賞因結忘年交自是一¶
<pb:KR2d0006_WYG_164-23a>¶
文一詠雲輙嗟賞謂所親曰頃觀文人質則過儒麗則¶
傷俗其能含清濁中今古見之何生矣沈約亦愛其文¶
嘗謂遜曰吾毎讀卿詩一日三復猶不能已其為名流¶
所稱如此天監中起家奉朝請除安成王記室王愛之¶
随府江州還兼尚書水部郎南平王復引為賓客掌記¶
室事後薦之武帝與呉均俱進倖後稍失意帝曰呉均¶
不均何遜不遜若吾有朱异信則異矣自是疎隔希復¶
得見卒於仁威廬陵王記室初遜為南平王所知深被¶
<pb:KR2d0006_WYG_164-23b>¶
恩禮及聞遜卒命迎其柩而殯藏焉并餼其妻子東海¶
王僧孺集其文為八卷初遜文章與劉孝綽並見重於¶
世謂之何劉元帝著論論之云詩多而能者沈約少而¶
能者謝眺何遜遜從叔僴字彥夷亦以文才著聞宦遊¶
不逹作拍張賦以喻意末曰東方曼倩發憤於侏儒遂¶
與火頭食子禀賜不殊位至臺郎時有會稽虞騫工為¶
五言名與遜相埓官至王國侍郎後又有會稽孔翁歸¶
濟陽江避並為南平王大司馬府記室翁歸工為詩避¶
<pb:KR2d0006_WYG_164-24a>¶
博學有思理注論語孝經二人並有文集¶
劉顯字嗣芳沛國相人也父鬷字仲翔博識彊正以名¶
行自居㓜為外祖臧質所鞠養質既富盛恒有音樂質¶
亡後母没十許年鬷毎聞絲竹之聲未嘗不歔欷流涕¶
天監初終於晋安内史顯㓜而聰敏六嵗能誦吕相絶¶
秦賈誼過秦琅邪王思逺呉國張融見而稱賞號曰神¶
童族父瓛儒學有重名官至尚書左丞齊史有𫝊瓛卒¶
無嗣齊武帝詔顯為後時年十八嵗本名頲齊武以字¶
<pb:KR2d0006_WYG_164-24b>¶
難識改名顯天監初舉秀才觧褐中軍臨川王行參軍¶
俄署法曹顯好學博渉多通任昉嘗得一篇缺簡文字¶
零落莫能識者顯云是古文尚書所刪逸篇昉檢周書¶
果如其説昉因大相賞異丁母憂服闋尚書令沈約時¶
領太子少傅引為少傅五官約為丹陽尹嘗命駕造焉¶
於坐䇿顯經史十事顯對其九約曰老夫昬忘不可受¶
䇿雖然聊試數事不可至十顯問其五約對其二陸倕¶
聞之撃席喜曰劉郎可謂差人雖吾家平原詣張壮武¶
<pb:KR2d0006_WYG_164-25a>¶
王粲謁蔡伯喈必無此對其為名流推賞如此五兵尚¶
書傅昭掌著作撰國史顯自兼廷尉正被引為佐及革¶
選尚書五都顯以本官兼吏部郎遷儀曹郎嘗為上朝¶
詩沈約見而羙之時郊居宅新成因命工書人題之扵¶
壁後兼中書通事舍人再遷驃騎鄱陽王記室兼中書¶
舍人後為中書郎舍人如故顯與江東裴子野南陽劉¶
之遴呉郡顧恊連職禁中遞相師友時人莫不慕之顯¶
博聞彊識過於裴顧時波斯國獻生師子帝問曰師子¶
<pb:KR2d0006_WYG_164-25b>¶
有何色顯曰黄師子超不及白師子超魏人獻古器有¶
隐起字莫能識者顯案文讀之無有滯礙考校年月一¶
字不差武帝甚嘉焉遷尚書左丞除國子博士時有沙¶
門訟田帝大署曰貞有司未辯徧問莫知顯曰貞字文¶
為與上人帝因忌其能出之後為雲麾邵陵王長史尋¶
陽太守魏使李諧至聞之恨不相識歎曰梁德衰矣善¶
人國之紀也而出之無乃不可乎王遷鎮郢州除平西¶
府諮議參軍久在府不得志大同九年終于夏口時年¶
<pb:KR2d0006_WYG_164-26a>¶
六十三凡佐兩府並事驕王人為之憂而反見禮重友¶
人劉之遴啓皇太子曰嘗聞夷叔栁惠不逄仲尼一言¶
則西山餓夫東國黜士名豈施於後世不朽之事寄之¶
題目顯今卜宅有日須鐫墓板畧撰其事行今輙上呈¶
太子乃為之製銘誌葬於秣陵縣劉真長舊塋子莠恁¶
臻臻早有名列在隋文苑𫝊顯從弟㲄字仲寳形貎短¶
小儒雅博洽善辭翰随湘東王在蕃十餘年寵寄甚深¶
當時文檄皆其所為位吏部尚書國子祭酒魏尅江陵¶
<pb:KR2d0006_WYG_164-26b>¶
入長安¶
劉之遴字思貞南陽湼陽人也父虬髙尚不仕列在齊¶
隠逸𫝊之遴八嵗能屬文虬曰此兒必以文興吾宗常¶
謂諸子曰若比之顏氏之遴得吾之文由是州里稱之¶
時有沙門僧恵有異識毎詣虬必呼之遴小字曰僧迦¶
福徳兒握手而進之年十五舉茂才眀經對䇿沈約任¶
昉見而異之吏部尚書王瞻嘗候任昉值之遴在坐昉¶
謂瞻曰此南陽劉之遴學優未仕水鏡所宜㼼擢瞻即¶
<pb:KR2d0006_WYG_164-27a>¶
調為太學博士昉曰為之羙談不如面試時張稷新除¶
尚書僕射託昉為譲表昉令之遴代作操筆立成昉曰¶
荆南秀氣果有異才後仕必當過僕御史中丞樂藹即¶
之遴之舅憲臺奏彈皆令之遴草焉為荆州中從事簡¶
文臨荆州仍遷宣惠記室之遴篤學明審博覽羣籍時¶
劉顯韋稜並稱彊記之遴毎與討論咸不過也累遷中¶
書侍郎鴻臚卿出為南郡太守武帝謂曰卿母年德並¶
髙故令卿衣錦還鄉盡榮養之理轉西中郎湘東王繹¶
<pb:KR2d0006_WYG_164-27b>¶
長史太守如故初之遴在荆府常寄居南郡廨忽夣前¶
太守袁彖謂曰卿後當為折臂太守即居此中之遴後¶
牛奔墮車折臂右手偏直不復得屈伸書則以手就筆¶
歎曰豈黥而王乎周捨嘗戲之曰雖復並坐可横肱政¶
恐陋巷無枕後連相兩王再為此郡歴祕書監出為郢¶
州行事之遴意不願出固辭曰去嵗命絶離巽不敢東¶
下今年所忌又在西方武帝手勑曰朕聞妻子具孝衰¶
於親爵禄具忠衰於君卿既内足理忘奉公之節遂為¶
<pb:KR2d0006_WYG_164-28a>¶
有司奏免後為都官尚書之遴好古愛竒在荆州聚古¶
器數十百種有一器似甌可容一斛上有金錯字時人¶
無能知者又獻古器四種於東宫其第一種鏤銅鴟夷¶
榼二枚兩耳有銀鏤銘云建平二年造其第二種金銀¶
錯鏤古罇二枚有篆銘云秦容成侯適楚之嵗造其第¶
三種外國澡灌一口有銘云元封二年龜兹國獻其第¶
四種古製澡盤一枚銘云初平二年造時鄱陽嗣王範¶
得班固所上漢書真本獻之東宫皇太子令之遴與張¶
<pb:KR2d0006_WYG_164-28b>¶
纘到溉陸襄等參校同異之遴録其異状數十事其大¶
畧云案古本漢書稱永平十六年五月二十一日己酉¶
郎班固上而今本無上書年月日子又案古文叙𫝊號¶
為中篇今本稱為叙𫝊載班彪事行而古本云彪自有¶
𫝊又今本紀及表志不相合為次而古本相合為次總¶
成三十八卷又今本外戚在西域後古本外戚次帝紀¶
下又今本髙五子文三王景十三王孝武六子宣元六¶
王雜在諸𫝊袠中古本諸王悉次外戚下在陳項𫝊上¶
<pb:KR2d0006_WYG_164-29a>¶
又今本韓彭英盧呉述云信惟餓𨽻布實黥徒越亦狗¶
盗芮尹江湖雲起龍驤化為侯王古本述云淮隂毅毅¶
伏劔周章邦之傑子寔惟彭英仕為侯王雲起龍驤又¶
古本第三十七卷解音釋義以助雅詁而今本無此卷¶
也之遴好屬文多學古體與河東裴子野沛國劉顯恒¶
共討論古籍因為交好時周易尚書禮記毛詩並有武¶
帝義疏唯左氏𫝊尚闕之遴乃著春秋大意十科左氏¶
一科三𫝊同異十科合三十事上之帝大悦優詔襃焉¶
<pb:KR2d0006_WYG_164-29b>¶
始武帝於齊代為荆府諮議時之遴父虬隠在百里洲¶
早相知聞帝偶匱乏遣就虬換榖百斛時之遴在父側¶
曰蕭諮議躓士云何能得舂願與其米虬從之及帝即¶
位常懐之侯景初以蕭正徳為帝之遴時落景所将使¶
授璽紱之遴預知仍剃髮披法服乃免先是平昌伏挺¶
出家之遴為詩嘲之曰𫝊聞伏不鬭化為支道林及之¶
遴遇亂遂披染服時人笑之尋避難還鄉湘東王繹嘗¶
嫉其才學聞其西上至夏口乃密送藥殺之不欲使人¶
<pb:KR2d0006_WYG_164-30a>¶
知乃自製誌銘厚其賻贈前後文集五十卷子三逹字¶
三善數嵗能清言及屬文州将湘東王繹聞之盛集賓¶
客召而試之説義屬詩皆有理致年十二聽江陵令賀¶
革講禮還仍覆述不遺一句年十八卒之遴深懐悼恨¶
乃題墓曰梁妙士以旌之之遴弟之亨字嘉會年四嵗¶
出後叔父嵩及長好學美風姿善占對武帝之臨荆州¶
唯與虬談虬見之遴之亨帝曰之遴必以文章顯之亨¶
當以功名著後州舉秀才除太學博士仍代兄之遴為¶
<pb:KR2d0006_WYG_164-30b>¶
中書通事舍人累遷歩兵校尉湘東王繹諮議參軍勑¶
賜金䇿并賜詩焉大通六年出師南鄭詔湘東王節度¶
諸軍之亨以司農卿為行臺承制途出本州北界總督¶
衆軍杖節而西樓船戈甲甚盛老小緣岸觀曰是前舉¶
秀才者鄉部偉之是行也大致尅復軍士有功皆錄唯¶
之亨為蘭欽所訟執政因而陷之故封賞不行但復本¶
位而已久之帝讀陳湯𫝊恨其立功絶域而為文吏所¶
詆宦者張僧允曰外間論者謂劉之亨類之帝感悟乃¶
<pb:KR2d0006_WYG_164-31a>¶
封為臨江子固辭不拜之亨美績嘉聲在朱异之右既¶
不恊懼為所害故美出之以代之遴為安西湘東王繹¶
長史南郡太守上問朱异曰之亨代兄喜不兄弟因循¶
豈直大馮小馮而已又謂尚書令何敬容曰荆州長史¶
南郡太守皆是僕射出入今者之亨便是九轉在郡有¶
異績吏民稱之卒官荆土懐之不復稱名號為大南郡¶
小南郡子廣徳亦好學負才任氣承聖中位湘東太守¶
魏平荆州依于王琳琳平陳太建中歴河東太守卒官¶
<pb:KR2d0006_WYG_164-31b>¶
之亨弟之遲位荆州中從事史子仲威少有志氣頗渉¶
文史承聖中為中書侍郎蕭荘稱尊號以為御史中丞¶
随莊終鄴中之遴從叔坦字德度仕齊歴孱陵令南中¶
郎錄事參軍所居以幹濟稱武帝起兵時輔國将軍楊¶
公則為湘州刺史帥師赴夏口西朝議行州事者坦求¶
行仍除輔國長史長沙太守行湘州刺史坦嘗在湘州¶
多舊恩道迎者甚衆齊東昬遣安成太守劉希祖破西¶
臺所選太守范僧簡於平都希祖移檄湘部於是始興¶
<pb:KR2d0006_WYG_164-32a>¶
内史王僧粲應之湘部諸郡悉皆蜂起州人咸欲汎舟¶
逃走坦悉聚船焚之前湘州鎮軍鍾元紹潛應僧粲坦¶
聞其謀偽為不知因理訟至夜城門遂不閉以疑之元¶
紹未及發眀旦詣坦問其故久留與語密遣親兵収其¶
家元紹在坐未起而収兵已報具得其文書本末元紹¶
即首伏於坐斬之焚其文書餘黨悉無所問天監初論¶
功封荔浦子三年遷西中郎長史蜀郡太守行益州事¶
未至蜀道卒¶
<pb:KR2d0006_WYG_164-32b>¶
眀山賓字孝若平原鬲人也父僧紹髙尚不仕列在隐¶
逸𫝊山賓七嵗能言名理十三博通經𫝊起家奉朝請¶
兄仲璋痼疾家道屢空山賓乃行干禄後為廣陽令頃¶
之去官㑹詔使公卿舉士左衛将軍江祏上書薦山賓¶
才堪理劇齊眀帝不重學謂祏曰聞山賓談書不輟何¶
堪官邪遂不用梁臺建遷右軍記室參軍掌吉禮時初¶
置五經博士山賓首膺其選歴中書侍郎國子博士太¶
子率更令中庶子天監十五年出為持節都督縁淮諸¶
<pb:KR2d0006_WYG_164-33a>¶
軍事北兖州刺史普通二年徴為太子右衛率加給事¶
中遷御史中丞以公事左遷黄門侍郎四年遷散騎常¶
侍領青冀二州大中正東宫新置學士又以山賓居之¶
俄以本官兼國子祭酒初山賓為州時所部平陸縣不¶
稔啟出倉米以贍貧民後刺史檢州曹失簿書以山賓¶
為耗損有司追責籍其宅入官山賓不自理更市地造¶
宅昭眀太子聞築室不就有令曰明祭酒雖出撫大蕃¶
擁旌推轂珥金拖紫而常事屢空聞搆宇未成今送薄¶
<pb:KR2d0006_WYG_164-33b>¶
助并貽之詩曰平仲古稱竒夷齊昔擅美令則挺伊賢¶
東秦固多士築室非道傍置宅歸仁里庚桑方有繼原¶
生今易擬必来三逕人将招五經士山賓性篤實家中¶
常乏困貨所乗牛既售受錢乃謂買主曰此牛經患漏¶
蹄療差已久恐後脱發無容不相語買主遽追取錢處¶
士阮孝緒聞之嘆曰此言足使還淳反朴激薄停澆矣¶
五年又以本官假節攝北兖州事後卒官贈侍中諡曰¶
質子山賓累居學官甚有訓導之益然性頗踈通接於¶
<pb:KR2d0006_WYG_164-34a>¶
諸生多狎比人皆愛之所著吉禮儀注一百二十四卷¶
禮儀二十卷孝經喪服義十五卷子震字興道亦𫝊父¶
業位太子舍人尚書祠部郎餘姚令山賓弟少遐字處¶
黙亦知名位都官尚書簡文謂人曰我不喜得尚書更¶
喜朝廷得人後拜青州刺史太清之亂奔魏仕北齊卒¶
於太子中庶子子罕司空記室眀氏南渡雖晚並有名¶
位自宋至梁為刺史者六人¶
張充字延符呉郡呉人也祖演宋太子中舍人父緒齊¶
<pb:KR2d0006_WYG_164-34b>¶
國子祭酒緒附載其叔父南兖州刺史岱𫝊充好逸遊¶
緒嘗告歸至呉始入西郭逄充出獵右臂鷹左牽狗遇¶
緒船至便放紲脱鞲拜於水次緒曰一身兩役無乃勞¶
乎充跪曰充聞三十而立今充二十九矣請至来嵗緒¶
曰過而能改顔氏子有焉及眀年便脩改多所該通尤¶
眀老易能清言與從叔稷俱有令譽歴尚書殿中郎武¶
陵王友時尚書令王儉當朝用事武帝皆取決焉儉方¶
聚親賓充縠巾葛帔至便求酒言論放逸一坐盡傾及¶
<pb:KR2d0006_WYG_164-35a>¶
聞武帝欲以緒為尚書僕射儉執不可充以為恨因與¶
儉書曰頃者路長霖霞韜晦涼暑未平想無虧攝充幸¶
以漁釣之閑鎌採之暇時復引軸以自娯逍遥乎前史¶
從横萬古動黙之路多端紛綸百年升降之塗不一故¶
金剛水柔性之别也圎行方止器之異也善御性者不¶
違金水之質善為器者不易方圎之用充生平少長偶¶
不以利欲干懐三十六年差得以棲貧自澹介然之志¶
峭聳霜崖確乎之情峯横海岸至如彯纓天閣既謝廊¶
<pb:KR2d0006_WYG_164-35b>¶
廟之華綴組雲臺終愧衣冠之秀寔由氣岸疎凝情塗¶
狷隔獨師懐抱不見許於俗人孤秀神崖毎邅回於在¶
世長羣魚鳥畢景松阿雖復王没於訪珪之辰桂掩於¶
搜芳之日汎濫於漁父之遊偃息於卜居之會如此而¶
已充何識哉若夫驚巖罩日吐海逄天竦石崩尋分危¶
落仭桂蘭綺靡叢雜於山幽松栢隂森相繚於澗側元¶
卿於是乎不歸伯休亦以兹長徃至於飛竿釣渚濯足¶
滄洲獨浪煙霞髙卧風月悠悠琴酒岫遠誰来灼灼文¶
<pb:KR2d0006_WYG_164-36a>¶
言空擬方寸不覺鬱然千里路隔江川毎至西風何嘗¶
不歎丈人嵗路未彊學優而仕道佐蒼生功横海望可¶
謂德盛當時孤松獨秀者也而茂陵之彦望冠盖而長¶
懐渭川之甿佇簪裾而竦歎得無惜乎充崐西百姓岱¶
表一人蠶而衣耕而食不能事王侯覔知已造時人騁¶
游說容與於屠博之間其懽甚矣然舉世皆謂充為狂¶
充亦何能與諸君道之哉是以披聞見掃心胸述平生¶
論語黙所可通夢交魂推襟送抱者唯丈人而已闕廷¶
<pb:KR2d0006_WYG_164-36b>¶
夐阻書莫能因儻遇樵夫妄塵執事儉以為脱略弗之¶
重也仍以書示緒緒杖之一百沈約見其書嘆曰充始¶
為之敗終為之成久之為司徒諮議參軍與琅邪王思¶
遠同郡陸恵曉等並為司徒竟陵王賓客累遷義興太¶
守為政清淨吏民便之後為侍中武帝兵至建鄴東昬¶
遇殺百官集西鐘下召充充不至武帝霸府建以充為¶
大司馬諮議參軍天監初歴太常卿吏部尚書居選以¶
平允稱再遷散騎常侍國子祭酒登堂講説皇太子已¶
<pb:KR2d0006_WYG_164-37a>¶
下皆至時王侯多在學執經以拜充朝服而立不敢當¶
再遷尚書僕射出為呉郡太守下車䘏貧老延故舊莫¶
不欣恱卒於呉郡諡曰穆子子最嗣充從叔瓌字祖逸¶
宋征北将軍南兖州刺史永之子也仕宋累遷桂陽内¶
史不欲先兄瑋處禄自免不拜後為司徒右長史通直¶
散騎常侍驍騎将軍初瓌父永拒桂陽王休範於白下¶
敗績阮佃夫等欲加罪齊髙帝固申眀之瓌由此感恩¶
自結後遭父母喪還呉持服昇明元年劉秉有異圖弟¶
<pb:KR2d0006_WYG_164-37b>¶
遐為呉郡潛相影響齊髙帝密遣殿中将軍卞白龍令¶
瓌取遐諸張世有豪氣瓌宅中常有父時舊部曲數百¶
遐召瓌委以軍事瓌偽受命與叔恕領兵十八人入郡¶
斬之郡内莫敢動事㨗髙帝以告左軍張沖沖曰瓌以¶
百口一擲出手得盧矣即受呉郡太守鍚以嘉名封義¶
城縣侯從弟融聞之與瓌書曰呉郡何晚何湏王反聞¶
之嗟驚乃是阿兄郡人顧暠陸閑並少年未知名瓌並¶
引為綱紀後並立名世以為知人齊建元元年改封平¶
<pb:KR2d0006_WYG_164-38a>¶
都候遷侍中與侍中沈文季俱在門下髙帝常謂曰卿¶
雖我臣我視卿不異賾嶷等文季毎還直器物皆遷瓌¶
止朝服而已時集書毎兼門下東省實多清貧有不識¶
瓌者常呼為散騎出為呉興太守瓌以既有國秩不取¶
郡奉髙帝勑上庫别藏其奉以表其清武帝即位為寜¶
蠻校尉雍州刺史加都督徴拜左戸尚書加右軍将軍¶
還後安陸王&KR1210;臨雍州行部登蔓山有野老求乞&KR1210;問¶
何不事產業而行乞答曰張使君臨州州理物百姓家¶
<pb:KR2d0006_WYG_164-38b>¶
得相保後人政嚴故至行乞&KR1210;由是深加嗟賞後拜太¶
常自謂閑職輙歸家武帝曰卿軰未富貴謂人不與既¶
富貴那復欲委去瓌曰陛下御臣等若養馬無事就閑¶
廐有事復牽来帝猶怒遂以為散騎常侍光禄大夫鬰¶
林之廢朝臣列宫門參承眀帝瓌託脚疾不至海陵立¶
眀帝疑外藩起兵以瓌鎮石頭督衆軍事瓌見朝廷多¶
難遂常卧疾建武末屢啓求還呉見許居室豪富妓妾¶
盈房或有譏其衰暮畜妓瓌曰我少好音律老而方觧¶
<pb:KR2d0006_WYG_164-39a>¶
平生嗜欲無復一存唯未能遣此耳明帝疾甚防疑大¶
司馬王敬則授瓌平東将軍呉郡太守以為之備及敬¶
則反瓌遣兵迎拒於松江聞敬則軍鼓聲一時散走瓌¶
棄郡逃人間事平乃還郡有司奏免官削爵永元初為¶
光禄大夫三年武帝起兵東昏假瓌節戍石頭尋棄城¶
還宫天監元年拜給事中右光禄大夫以脚疾拜於家¶
四年卒瓌有子十二人常云中應有好者子率知名率¶
字士簡性寛雅十二能屬文常日限為詩一篇或數日¶
<pb:KR2d0006_WYG_164-39b>¶
不作則追補之稍進作賦頌至年十六向作二千餘首¶
有虞訥者見而詆之率乃一旦焚毁更為詩示焉託云¶
沈約訥便句句嗟稱無字不善率曰此吾作也訥慙而¶
退時陸少元家有父澄書萬餘卷率與少元善遂通書¶
籍盡讀其書齊建武三年舉秀才除太子舍人與同郡¶
陸倕陸厥㓜相友狎嘗同載詣左衛将軍沈約遇任昉¶
在焉約謂昉曰此二子後進才秀皆南金也卿可識之¶
由此與昉友天監中為司徒謝□掾直文德待詔省勑¶
<pb:KR2d0006_WYG_164-40a>¶
使抄乙部書又使撰古婦人事使工書人琅邪王琛呉¶
郡范懐約等寫給後宫率取假東歸論者以為慠世率¶
懼乃為待詔賦奏之甚見稱賞手勑答曰相如工而不¶
敏枚臯速而不工卿可謂兼二子於金馬矣又侍宴賦¶
詩武帝别賜率詩曰東南有才子故能服官政余雖慙¶
古昔得人斯為盛率奏詩徃反六首後引見於玉衡殿¶
謂曰卿東南物望朕宿昔所聞卿言宰相是何人不從¶
天下不由地出卿名家竒才若復以禮律為意便是其¶
<pb:KR2d0006_WYG_164-40b>¶
人祕書丞天下清官東南望胄未有為之者今以相處¶
為卿定名譽尋以為祕書丞掌集書詔䇿四年禊飲華¶
光殿其日河南國獻赤龍駒能拜伏善舞詔率與到溉¶
周興嗣為賦武帝以率及興嗣為工其年父憂去職有¶
父時妓數十人其善謳者有色貎邑子儀曹郎顧珖之¶
從率求妓謳者不願遂為尼嘗因齋會率宅珖之乃飛¶
書言尼與率姦南司以事聞武帝惜其才寝其奏然猶¶
致時論服闋久之不仕七年除中權建安王中記室參¶
<pb:KR2d0006_WYG_164-41a>¶
軍俄直夀光省脩丙丁部書抄累遷晋安王宣惠諮議¶
參軍率在府十年恩禮甚篤後為揚州别駕率雖歴居¶
職務未嘗留心簿領及為别駕奏事武帝覽牒問之並¶
無對但答云事在牒中帝不悦後歴黄門侍郎出為新¶
安太守丁所生母憂卒率嗜酒不事事於家務尤忘懐¶
在新安遣家僮載米三千石還宅及至遂耗大半率問¶
其故答曰雀䑕耗率笑而言曰壮哉雀䑕竟不研問自¶
少屬文七畧及藝文志所載詩賦今亡其文者並補作¶
<pb:KR2d0006_WYG_164-41b>¶
之所著文衡十五卷文集四十卷行於世子長公率弟¶
盾字士宣以謹重稱為無錫令遇刼問刼何湏刼以刀¶
斫其頰盾曰咄咄不易餘無所言於是生資皆盡不以¶
介懐為湘東王記室出監富陽令廓然獨處無所用心¶
身死之日家無遺財唯有文集并書千餘卷酒米數甕¶
而已瓌弟稷字公喬㓜有孝性所生母劉無寵遘疾時¶
稷年十一侍養衣不觧帶毎劇則累夜不寝及終毁瘠¶
過於成人杖而後起見年輩㓜童輙哽咽泣淚州里謂¶
<pb:KR2d0006_WYG_164-42a>¶
之純孝長兄瑋善彈筝稷以劉氏先執此伎聞瑋為清¶
調便悲感頓絶遂終身不聽之性疎率朗悟有才略起¶
家著作佐郎不拜父永及嫡母邱相繼殂逝六年廬于¶
墓側齊永眀中為豫章王嶷主簿與彭城劉繪俱見禮¶
接未嘗被呼名毎呼為劉四張五以貧求為剡令略不¶
視事多為小山之遊會山賊唐㝢之作亂稷率厲部民¶
保全縣境所生母劉先假葬於琅邪黄山建武中改申¶
葬禮賻助委積於時雖不拒絶事畢随以還之自㓜及¶
<pb:KR2d0006_WYG_164-42b>¶
長數十年中嘗設劉氏神座出告反面如事生焉歴給¶
事中黄門侍郎新興永寜二郡太守郡犯私諱改永寜¶
為長寜永元末為侍中宿衛宫城武帝師至兼衛尉江¶
淹出奔稷兼衛尉卿副王瑩都督城内諸軍事時東昏¶
滛虐北徐州刺史王珍國就稷謀乃使直閤張齊行弑¶
于含徳殿稷乃召右僕射王亮等列坐殿前酉鐘下議¶
遣國子博士范雲中書舍人裴長穆等使石頭城詣武¶
帝帝以稷為侍中左衛将軍遷大司馬左司馬梁朝建¶
<pb:KR2d0006_WYG_164-43a>¶
為散騎常侍中書令及上即位封江安縣子位領軍将¶
軍武帝嘗於樂夀殿内宴稷醉後多怨辭形於色帝時¶
亦酣謂曰卿兄殺郡守弟弑其君䄂提帝首衣染天血¶
如卿兄弟有何名稱稷曰臣乃無名稱至於陛下不得¶
言無勲東昬暴虐義師亦来伐之豈在臣而已帝捋其¶
鬚曰張公可畏人中丞陸果弹稷云領軍張稷門無忠¶
貞官必險逹弑君害主業以為常武帝留中竟不問累¶
遷尚書左僕射帝将幸稷宅以盛暑留幸僕射省舊臨¶
<pb:KR2d0006_WYG_164-43b>¶
幸供具皆酬太官饌直帝以稷清貧手詔不受宋時武¶
帝經造張永至稷三世並降萬乗論者榮之稷雖居朝¶
右毎慙口實乃名其子伊字懐尹霍字希光畯字農人¶
同字不見見字不同以旌其志既懼且恨乃求出許之¶
出為青冀二州刺史不得志常閉閤讀佛經禁防寛弛¶
僚吏頗致侵擾州人徐道角等夜襲州城乃害之有司¶
奏削爵土稷性眀烈善與人交歴官無畜積奉禄皆頒¶
之親故家無餘財為吴興太守下車存問遺老引其子¶
<pb:KR2d0006_WYG_164-44a>¶
孫置之右職政稱寛恕初去郡就僕射徴道由吴鄉人¶
候稷者滿水陸稷單装徑還都下人莫之識其率素如¶
此長女楚媛適會稽孔氏無子歸至家逄稷見害以身¶
蔽刄先父而卒稷與族兄充融卷俱知名時人見云充¶
融卷稷為四張卷字令遠少以和理著稱能清言位都¶
官尚書天監初卒稷子嵊為侯景所害列在忠義𫝊¶
褚翔字世舉河南陽翟人曾祖淵齊太宰佐命功臣自¶
有𫝊祖蓁贈太常父向字景政年數嵗父母相繼亡没¶
<pb:KR2d0006_WYG_164-44b>¶
哀毁若成人親表異之及長淹雅有器量位長兼侍中¶
向風儀端正眉目如畫毎公庭就列為衆所瞻望仕梁¶
卒於北中郎廬陵王長史翔初為國子生舉髙第累遷¶
宣城王主簿中大通五年武帝宴羣臣樂游苑别詔翔¶
與王訓為二十韻詩限三刻成翔於坐立奏帝異焉即¶
日轉宣城王文學俄遷友特宣城王友文學加正王二¶
等翔超為之時論美焉出為義興太守翔在政㓗已省¶
繁苛去浮費百姓安之郡之西亭有古樹積年枯死翔¶
<pb:KR2d0006_WYG_164-45a>¶
至郡忽更生枝葉百姓咸以為善政所感及秩滿吏民¶
詣闕請之勑許焉尋徴為吏部郎百姓無老少追送出¶
境涕泣拜辭翔居小選公清不為請屬易意號為平允¶
遷侍中太清二年遷守吏部尚書侯景圍宫城翔於圍¶
内丁母憂以毁卒翔少有孝性為侍中時母疾篤請沙¶
門祈福中夜忽見戸外有異光又聞空中彈指及暁疾¶
遂愈或以翔精誠所致云翔族父球字仲寳宋散騎常¶
侍裕之元孫也祖曖太宰參軍父繢太子舍人球少孤¶
<pb:KR2d0006_WYG_164-45b>¶
貧篤志好學有才思宋建平王景素元徽中誅滅唯有¶
一女存故吏何昌㝢王思逺聞球清立以此女妻之仕¶
齊為溧陽令在縣清白資公奉而已仕梁歴都官尚書¶
通直散騎常侍祕書監領著作司徒右長史常侍著作¶
如故自魏孫禮晋荀組以後台司加貂始自球也後為¶
散騎常侍光禄大夫加給事中卒¶
宗夬字明揚南陽湼陽人也祖炳名列隐逸𫝊父繁西¶
中郎諮議參軍夬少勤學有局幹仕齊為驃騎行參軍¶
<pb:KR2d0006_WYG_164-46a>¶
時竟陵王子良集學士於西邸並見圗畫夬亦預焉齊¶
鬱林之為南郡王居西州使夬管書記以筆札貞正見¶
許故任焉時與魏和通勑夬與尚書殿中郎任昉同接¶
魏使皆時選也及文惠太子薨王為皇太孫夬仍管書¶
記太孫即位多失德夬頗自疎得為秣陵令遷尚書都¶
官郎少帝見誅舊寵多被其災唯夬與傅昭以清正免¶
齊明帝以為郢州中從事以父老去官南康王為荆州¶
刺史引為别駕武帝起兵遷西中郎諮議時西土位望¶
<pb:KR2d0006_WYG_164-46b>¶
唯夬與同郡樂藹劉坦為州人所推服故領軍蕭穎胃¶
深相委仗武帝受禪歴太子右衛率五兵尚書參掌大¶
選天監三年卒子曜卿¶
袁昂字千里陳郡陽夏人也父顗宋雍州刺史顗附載¶
其伯祖光禄大夫湛𫝊泰始初顗自雍州舉兵奉尋陽¶
王子勛為帝軍敗身死家滅昂藏於沙門沙門将以出¶
闗闗吏疑非常人沙門杖而語之遂免或云顗敗時昂¶
年五嵗乳媪携抱匿于廬山州郡於野求之於乳媪匿¶
<pb:KR2d0006_WYG_164-47a>¶
所見一虎因去遂免會赦得出猶徙晋安在南唯以勤¶
學為事至元徽中聽還時年十五初顗敗𫝊首建鄴藏¶
於武庫以漆題顗名以為誌至是始還之昂號慟嘔血¶
絶而復蘇以淚洗所題漆字皆滅人以為孝感葬訖更¶
制服廬于墓次從兄彖常撫視抑譬之昂容質脩偉冠¶
絶人倫以父亡不以理終身不聽音樂後與彖同見從¶
叔司徒粲粲謂彖曰昂㓜孤而能至此故知名器自有¶
所在起家太子舍人為王儉鎮軍府功曹史儉後為丹¶
<pb:KR2d0006_WYG_164-47b>¶
陽尹於後堂獨引見昂儉指北堂謂昂曰卿必居此累¶
遷黄門郎昂本名千里齊永眀中武帝謂曰昂昂千里¶
之駒在卿有之今改卿名為昻即字千里後為衛軍武¶
陵王長史丁母憂哀毁過禮服未朞而從兄彖卒昂㓜¶
孤為彖所養昂乃制朞服人有怪而問之昂致書喻之¶
曰昔馬稜與從弟毅同居毅亡稜為心服三年雖禮無¶
明據而事有先例由是人始服之後為御史中丞時尚¶
書令王晏弟詡為廣州多納贜貨昂依事奏劾不憚權¶
<pb:KR2d0006_WYG_164-48a>¶
要當時號為正直初昂為太子洗馬齊明帝為領軍欽¶
昂風素頻降駕焉及踐阼奏事多留與語謂曰我昔以¶
卿有美名親經相詣昂答曰陛下在田之日遂蒙三顧¶
草廬帝甚悦尋遷豫章内史丁所生母憂去職以喪還¶
江路風潮暴駭昂乃縳衣著柩誓同沉溺及風止餘船¶
皆溺唯昂舡獲全咸謂精誠所致葬訖起為吴興太守¶
齊永元末武帝兵起州郡守宰皆望風降款昂獨拒境¶
不受命帝手書喻之使降昂不從建康平昂舉哀慟哭¶
<pb:KR2d0006_WYG_164-48b>¶
時帝使豫州刺史李元履廵撫東土勑元履曰袁昻道¶
素之門世有忠節天下湏共容之勿以兵威陵辱元履¶
至宣㫖昂亦不請降開門徹備而已及至都帝亦不問¶
其過天監二年以為臨川王後軍參軍昻奉啟謝恩陳¶
誠帝答曰朕遺射鈎卿無自外尋為侍中遷吏部尚書¶
固譲徙左民尚書帝謂曰齊眀帝用卿為黑頭尚書我¶
用卿為白頭尚書良以多愧對曰臣生四十七年于兹¶
矣四十以前臣之自有七年以後陛下所養七嵗尚書¶
<pb:KR2d0006_WYG_164-49a>¶
未為晚逹帝曰士固不妄有名十五年為尚書左僕射¶
尋為尚書令時僕射徐勉勢傾天下在昻處宴賓主甚¶
歡勉求昻出内人𫝊盃昻良久不出勉苦求之昻不獲¶
已命出五六人始至齋閤昻謂勉曰我無少年妾老嫗¶
並是兒母非王妃母便是主大家今令問訊卿勉聞大¶
驚求止方知昻為貴昻在朝謇諤世號宗臣昭眀太子¶
薨立晋安王綱為皇太子昻獨表言宜立昭眀長息歡¶
為皇太孫雖不見用擅聲朝野自是告老乞骸骨不干¶
<pb:KR2d0006_WYG_164-49b>¶
時務昻雅有知人之鑒游處不雜入其門者號為登龍¶
門大通中位司空大同六年薨時年八十詔即日舉哀¶
初昻臨終遺疏不受贈諡勑諸子不得言上行状及立¶
銘誌凡有所湏悉皆停省脱有贈官慎勿祗奉諸子累¶
表陳奏詔不許贈本官賜東園祕器朝服錢帛諡曰穆¶
正公有集二十卷初昻之歸梁有馬仙琕者亦以義烈¶
著名仙琕字靈馥扶風郿人父伯鸞宋冠軍司馬仙琕¶
少以果敢聞遭父䘮毁瘠過禮負土成墳手植松栢起¶
<pb:KR2d0006_WYG_164-50a>¶
家郢州主簿累功為龍驤将軍南汝隂譙二郡太守齊¶
眀帝永明中魏将王肅侵邉仙琕力戰以寡克衆遷寕¶
朔将軍豫州刺史武帝起兵四方響應帝使仙琕故人¶
姚仲賓說之仙琕先為設酒乃斬於軍門以徇帝又遣¶
其族叔懐逺說之仙琕曰大義滅親又命斬之懐逺號¶
泣軍中為請乃免武帝至新林仙琕猶持兵於江西口¶
抄糧運建康城陷仙琕舉哀號哭謂衆曰我受人任寄¶
義不容降今衆寡不侔勢必屠戮公等雖無二心其如¶
<pb:KR2d0006_WYG_164-50b>¶
親老何我為忠臣君為孝子各盡其道不亦可乎於是¶
悉遣城内兵出降餘留數十壮士閉門獨守俄而兵入¶
圍之數十里仙琕令士皆持滿兵不敢近日晚乃投弓¶
曰諸君但来見取我義不降乃檻送建康至石頭而脱¶
之帝使待袁昻至俱入曰使天下見二義士帝勞之曰¶
射鉤斬袪昔人所忌卿勿以戮使㫁運茍自嫌絶也仙¶
琕謝曰小人如失主犬後主飼之便復為用帝笑而美¶
之俄而喪母帝知其貧給賻甚厚仙琕號泣謂弟仲父¶
<pb:KR2d0006_WYG_164-51a>¶
曰䝉大造之恩未獲上報今復荷殊澤當與爾以心力¶
自效耳天監四年王師北討仙琕每戰勇冠三軍當其¶
衝者莫不摧破與諸将論議口未嘗言功人問其故仙¶
琕曰大丈夫為時所知當進不求名退不逃罪乃平生¶
願也何功可論為南義陽太守累破山蠻郡境清謐以¶
功封浛洭縣伯遷司州刺史進號貞威将軍魏豫州人¶
白早生殺刺史以懸瓠来降武帝使仙琕赴之又遣直¶
閤将軍武會超馬廣率衆為援仙琕進頓楚王城遣副¶
<pb:KR2d0006_WYG_164-51b>¶
将齊茍児助守懸瓠魏中山王英攻懸瓠執齊茍兒進¶
禽馬廣送洛陽仙琕不能救會超等亦相次退散魏軍¶
進據三聞仙琕坐徴還為雲騎将軍十年胊山民殺琅¶
邪太守劉晣以城降魏詔假仙琕節討之魏徐州刺史¶
盧昶以衆十萬赴焉仙琕累戰破之昶走仙琕縱兵乗¶
之魏衆免者十一二收其兵糧牛馬器械不可勝數振¶
族還京師進爵浛洭縣侯十一年遷持節督豫北豫霍¶
三州諸軍事信武将軍豫州刺史領南汝隂太守仙琕¶
<pb:KR2d0006_WYG_164-52a>¶
自為将及居州郡能與士卒同勞逸身衣不過布帛所¶
居無幃幕衾屏行則飲食與厮養最下者同兵在邉境¶
常單身潛入敵境伺知壁壘村落險要處故所攻戰多¶
尅㨗士卒亦甘心為用帝雅愛仗之卒於州贈左衛将¶
軍諡曰剛初仙琕㓜名仙婢及長以婢名不典乃以玉¶
代女云子巗夫嗣昻子君正字世忠少聰敏年數嵗父¶
疾晝夜不眠専侍左右家人勸令暫卧答曰官既未差¶
眠亦不安歴位太子庶子君正美風儀善自居處以貴¶
<pb:KR2d0006_WYG_164-52b>¶
公子早得時譽為豫章内史性不信巫邪有師萬世榮¶
稱道術為一郡巫長君正在郡小疾主簿熊岳薦之師¶
云湏疾者衣為信命君正以所著襦與之事竟取襦云¶
神将送與北斗君君正使檢諸身於衣裏獲之以為亂¶
政即刑於市而焚神宇一郡無敢行巫遷吴興太守侯¶
景亂率數百人随邵陵王綸赴援及臺城陷還郡君正¶
當官莅事有名稱而畜聚財産服玩靡麗賊遣張太墨¶
攻之新城戍主戴僧易勸令拒守已以戌兵自外擊之¶
<pb:KR2d0006_WYG_164-53a>¶
君正不能決吴人陸映公等懼不濟賊種族其家勸之¶
迎賊君正性怯懦乃送米及牛酒郊迎賊賊掠奪其財¶
物子女因是感疾卒子樞列在陳史¶
庾蓽字休野新野人也父琛之宋雍州刺史蓽弱冠為¶
州主簿舉秀才仕齊為驃騎功曹史博渉羣書有口辯¶
永明中與魏和親以蓽兼散騎常侍報使還拜散騎侍¶
郎知東宫管記事後遷荆州别駕前後紀綱皆致富饒¶
蓽再為之清身率下杜絶請託布被蔬食妻子不免饑¶
<pb:KR2d0006_WYG_164-53b>¶
寒明帝聞而嘉焉手詔褒美州里榮之初梁州人益州¶
刺史鄧元起功勲甚著名地卑瑣願名挂士流時始興¶
忠武王憺為州将元起位已髙而觧巾不先州官則不¶
為鄉里所悉元起乞上籍出身州從事憺命蓽用之蓽¶
不從憺大怒召蓽責之曰元起已經我府卿何為茍惜¶
從事蓽曰府是尊府州是蓽州宜湏品藻憺不能折遂¶
止武帝平京邑覇府建為會稽郡丞行郡府事時承彫¶
弊之後百姓凶荒米斗至數千民多流散蓽撫循甚有¶
<pb:KR2d0006_WYG_164-54a>¶
理唯守公祿清節愈勵至有經日不舉火太守永陽王¶
聞而饋之蓽謝不受天監元年卒停尸無以歛柩不能¶
歸武帝聞之詔賜絹百疋榖五百斛初蓽為西楚望族¶
兄子果之又有寵於齊武帝蓽早歴顯官鄉人樂藹有¶
幹用素與蓽不平互相陵競藹事齊豫章王嶷嶷薨藹¶
仕不得志自歩兵校尉求助戌歸荆州時蓽為州别駕¶
益忽藹及武帝踐阼藹以西朝勲為御史中丞蓽始得¶
會稽行事既恥之矣會職事㣲有譴帝以藹其鄉人也¶
<pb:KR2d0006_WYG_164-54b>¶
使宣㫖誨之蓽更大憤遂發病卒子喬復仕為荆州别¶
駕時元帝為荆州刺史而州人范興話以寒賤仕叨九¶
流選為主簿又皇太子令及之故元帝勒喬聽興話到¶
職及屬元日府州朝賀喬不肯就列曰庾喬忝為端右¶
不能與范興話為鴈行元帝聞之乃進喬而停興話興¶
話羞慙還家憤卒世以喬為不墜家風喬子夐少聰慧¶
家富於財好賓客食必列鼎又状貌豐羙頥頰開張人¶
皆謂夐必為方伯無餒乏之慮及魏尅江陵卒致餓死¶
<pb:KR2d0006_WYG_164-55a>¶
時又有水軍都督褚羅面甚尖危有從理入口竟保衣¶
食而終¶
庾於陵字子介南陽新野人也後徙居江陵遂為江陵¶
人父易髙尚不仕當世名在齊隠逸𫝊兄黔婁有至性¶
列在孝友卷中於陵㓜而聰慧七嵗能言元理及長清¶
警博學有才思齊随王子隆為荆州召為主簿使與謝¶
朓宗夬抄撰羣書子隆代還又以為送主簿子隆為明¶
帝所害僚吏畏避莫至於陵獨留經理喪事永元末除¶
<pb:KR2d0006_WYG_164-55b>¶
東陽遂安令為民吏所稱天監初為逮康獄平遷尚書¶
功論郎待詔文徳殿後兼中書通事舍人拜太子洗馬¶
舊事東宫官屬通為清選洗馬掌文翰尤其清者近代¶
用人皆取甲族有才望者時於陵與周捨並擢充此職¶
武帝曰官以人清豈限甲族時論以為羙累遷中書黄¶
門侍郎舍人如故後終於鴻臚卿領荆州大中正卒有¶
文集十卷弟肩吾字慎之八嵗能賦詩特為兄於陵所¶
友愛初為晋安王國常侍王每徙鎮肩吾常随府在雍¶
<pb:KR2d0006_WYG_164-56a>¶
州被命與劉孝威江伯摇孔敬通申子悦徐防徐摛王¶
囿孔鑠鮑至等十人抄撰衆籍號髙齋學士王為皇太¶
子兼東宫通事舍人後為安西湘東王府錄事諮議參¶
軍太子率更令中庶子簡文開文德省置學士肩吾子¶
信摛子陵吴郡張長公北地傅𢎞東海鮑至等並充其¶
選齊永明中王融謝朓沈約等文章始用四聲以為新¶
變至是轉拘聲韻彌尚麗靡復踰於徃時時簡文與湘¶
東王書論之曰比見京師文體懦鈍殊常競學浮疎争¶
<pb:KR2d0006_WYG_164-56b>¶
事闡緩既殊比興正背風騷若夫六典三禮所施則有¶
地吉凶嘉賓用之則有所未聞吟詠情性反擬内則之¶
篇操筆捨志更模酒誥之作遲遲春日翻學歸藏湛湛¶
江水遂同大𫝊吾既拙扵為文不敢輕有掎摭但以當¶
世之作歴萬古之才人逺則揚馬曹王近則潘陸顏謝¶
觀其遣辭用心了不相似若以今文為是則昔賢為非¶
若以昔賢可稱則今體可棄俱為盡合則未之敢許又¶
時有効謝康樂裴鴻臚文者亦頗有惑焉何者謝客兒¶
<pb:KR2d0006_WYG_164-57a>¶
吐言天㧞出於自然時有不拘是其糟粕裴氏乃是良¶
吏之才了無篇什之美是為學謝則不届其精華但得¶
其冗長師裴則義絶其所長唯得其所短謝故巧不可¶
揩裴亦質不宜慕故胸馳臆㫁之侣好名忘實之類没¶
羽謝生豈三千之可及伏膺裴氏懼兩唐之不𫝊故玉¶
暉金銑反為拙目所嗤巴人下俚更合郢中之聽陽春¶
髙而不和妙聲絶而不尋竟不精討錙銖覆量文質有¶
異巧心終愧妍耳是以握瑜懐玉之士瞻鄭邦而知退¶
<pb:KR2d0006_WYG_164-57b>¶
章甫翠履之人望閩鄉而歎息詩既若此筆又如之徒¶
以煙墨不言受其驅染紙楮無情在其摇襞甚矣哉又¶
章横流一至於此至如近世謝朓沈約之詩任昉陸倕¶
之筆斯文章之冠冕述作之楷横張士簡之賦周昇逸¶
之辯亦成佳手難可復遇文章未墜必有英絶領袖之¶
者非弟而誰毎欲論之無可與晤思吾子建一共商搉¶
辨兹清濁使如涇渭論兹月旦類彼汝南朱白既定雌¶
黄有别使夫懐䑕知慙濫竽自恥相思不見我勞如何¶
<pb:KR2d0006_WYG_164-58a>¶
及簡文即位以肩吾為度支尚書時上流藩鎮並據州¶
拒侯景景矯詔遣肩吾使江州喻當陽公大心大心乃¶
降賊肩吾因逃入東後賊宋子仙破會稽購得肩吾欲¶
殺之先謂曰吾聞汝能作詩今可即作若能将貸汝命¶
肩吾操筆便成辭采甚羙子仙乃釋以為建昌令仍間¶
道奔江陵歴江州刺史領義陽太守封武康樂侯卒贈¶
散騎常侍中書令子信後周有𫝊在文苑目中¶
蔡撙字景節濟陽考城人也父興宗宋光禄大夫附載¶
<pb:KR2d0006_WYG_164-58b>¶
祖尚書廓𫝊撙少方雅退黙與第四兄寅俱知名仕齊¶
位給事黄門侍郎丁母憂廬于墓側齊末多難服闋因¶
居墓所除太子中庶子太尉長史並不就梁臺建為侍¶
中遷臨海太守公事左遷太子中庶子復為侍中出為¶
吴興太守初撙在臨海百姓楊元孫以婢采蘭貼與同¶
里黄權約生子酬乳哺直權死後元孫就權妻吴贖婢¶
母子五人吴背約不還元孫訴郡撙判還本主吴能為¶
巫出入撙内以金釧賂撙妾遂改判與呉元孫撾登聞¶
<pb:KR2d0006_WYG_164-59a>¶
鼓訟之為有司所劾時撙已去郡雖不坐而常以為恥¶
撙口不言錢在吴興不飲郡井齋前自種白葵紫茄以¶
為常餌詔褒其清加信武将軍武帝将為昭眀太子納¶
妃意在謝氏袁昻曰當今貞素簡勝性有蔡撙乃遣吏¶
部尚書徐勉詣之停車三通不報勉笑曰當湏我召也¶
遂納授刺乃入天監九年宣城郡吏吴承伯挾祅道聚¶
衆攻宣城殺太守朱僧勇轉宼吴興吏民並請避之樽¶
堅守不動命衆出戰遂破賊斬承伯餘黨悉平累遷吏¶
<pb:KR2d0006_WYG_164-59b>¶
部尚書居選𢎞簡有名稱又為侍中領秘書監武帝嘗¶
謂曰卿門舊尚有堪事者多少撙曰臣門客沈約范岫¶
各已被升擢此外無人約時為太子少傅岫為右衛将¶
軍撙風骨梗正氣調英嶷當朝無所屈譲嘗奏用琅邪¶
王筠為殿中郎武帝嫌不取參掌通署乃推白牒於香¶
橙地下曰卿殊不了事撙正色俯身拾牒起曰臣謂舉¶
爾所知許允已有前事既是所知而用無煩參掌署名¶
臣撙少而仕宦未嘗有不了事之目因捧牒直出便命¶
<pb:KR2d0006_WYG_164-60a>¶
駕而去仍欲抗表自觧帝尋悔取事為畫勑帝嘗設大¶
臣䴵撙在坐帝頻呼姓名撙竟不答食䴵如故帝覺其¶
負氣乃改喚蔡尚書撙始放筯執笏曰爾帝曰卿向何¶
聾今何聰對曰臣預為右戚且職在納言陛下不應以¶
名垂喚帝有慙色性甚疑隔幕自居遇女為昭明太子¶
妃自詹事以下咸来造謁徃徃稱疾謝遣之及其引進¶
但寒暄而已此外無復餘言後為中書令卒於吴郡太¶
守諡曰康子司空袁昻嘗謂諸賓曰自蔡侯卒不復更¶
<pb:KR2d0006_WYG_164-60b>¶
見此人其為名輩所知如此子彥深宣城内史彥深弟¶
彥髙給事黄門侍郎彦髙子凝列在陳史¶
江蒨字彥摽濟陽考城人也曾祖湛宋左光禄大夫父¶
斆齊贈散騎常侍太常卿自有𫝊蒨㓜聰警讀書過口¶
便能諷誦選為國子生通尚書舉髙第起家祕書郎累¶
遷廬陵王主簿居父憂以孝聞廬于墓側齊明帝遣齋¶
仗二十人防之墓所服闋累遷建安内史武帝起兵遣¶
寕朔将軍劉諓之為郡蒨拒之及建鄴平蒨坐禁錮俄¶
<pb:KR2d0006_WYG_164-61a>¶
被原歴太尉臨川王長史尚書吏部郎領右軍蒨方雅¶
有風格僕射徐勉以重權自處在位者莫不為之屈惟¶
蒨及王規與抗禮勉因蒨門客翟景為子繇求蒨女昬¶
蒨不答景再言之乃杖景四十由是與勉忤除散騎常¶
侍不拜是時勉又為子求蒨弟葺及王泰女二人又拒¶
之葺為吏部郎坐杖曹中幹免官泰以疾假出宅乃遷¶
散騎常侍皆勉意也初天監六年詔以侍中常侍並侍¶
帷幄分門下一局入集書其官品視侍中而非華胄所¶
<pb:KR2d0006_WYG_164-61b>¶
悦故勉斥泰為之蒨尋遷司徒左長史初王泰出閣武¶
帝謂勉云江蒨資歴應居選部勉曰蒨有眼患又不悉¶
人物乃止遷光禄大夫卒諡曰肅蒨好學尤悉朝儀故¶
事撰江左遺典三十卷未就卒文集十五卷蒨弟曇字¶
彥德少學渉有器度位侍中太子詹事承聖初卒曇弟¶
禄字彥遐㓜篤學有文章工書善琴形貎短小神眀俊¶
發位太子洗馬湘東王錄事參軍以氣陵府王王深憾¶
焉後廬陵威王續代為荆州留為驃騎諮議參軍獻書¶
<pb:KR2d0006_WYG_164-62a>¶
告别王答書乃致恨禄先為武寕郡頗有資産積錢於¶
壁壁為之倒迮銅物皆鳴人戲之曰所謂銅山西傾洪¶
鐘東應者也湘東王恨之既深以其名禄改字曰榮財¶
以志其忿後為唐侯相卒撰列仙𫝊十卷行於世及井¶
挈臯木人賦敗船詠並以自喻子徽亦有文采而清狂¶
不慧常以父為戲蒨子紑有至性名在孝友𫝊紑子總¶
陳尚書令列在陳史¶
周捨字昇逸汝南安成人也父顒齊國子博士兼著作¶
<pb:KR2d0006_WYG_164-62b>¶
自有𫝊捨㓜聰頴顒異之臨卒謂曰汝不患不富貴但¶
當持之以道德既長博學多通尤精義理善誦詩書音¶
韻清辯臨文諷説其言如注弱冠舉秀才起家齊太學¶
博士從兄綿為剡縣贜汙不少籍没資財捨乃推宅助¶
焉建武中魏人吴苞南歸有儒學尚書僕射江祏招苞¶
講捨造坐折苞辭理遒逸由是名為口辯王亮為丹陽¶
尹聞而悦之辟為主簿政事多委焉遷太常丞武帝即¶
位博求異能之士吏部尚書范雲與顒素善重捨才器¶
<pb:KR2d0006_WYG_164-63a>¶
言之於帝召拜尚書祠部郎時天下草創禮儀損益多¶
自捨出先是帝與諸王及吴平侯書皆云弟捨立議引¶
武王周公故事皆曰汝從之累遷鴻臚卿時王亮得罪¶
歸家故人莫至捨獨敦恩舊及亮卒身營殯𦵏時人稱¶
之遷尚書吏部郎太子右衛率右衛将軍雖居職屢徙¶
而常留省内罕得休下國史詔誥禮儀法律軍旅謀謨¶
皆兼掌之日夜侍上豫機宻二十餘年未嘗暫離左右¶
帝以為有公輔器初范雲卒僉以沈約允當樞管帝以¶
<pb:KR2d0006_WYG_164-63b>¶
約輕易不如徐勉於是勉捨同參國政勉小嫌中廢捨¶
専掌𣙜轄雅量不及勉而清簡過之兩人俱稱賢相¶
議國史疑文帝紀𫝊之名捨以為帝紀之籠百事如乾¶
象之包六爻今若追而為紀則事無所包若直書功德¶
則𫝊而非紀應於上紀之前畧有仰述從之捨占對辯¶
捷甞居直廬語及嗜好裴子野言從来不嘗食薑捨應¶
聲曰孔稱不徹裴乃不嘗一坐皆悦捨與人汎論談謔¶
終日不絶而無一言漏泄機事衆尤服之性儉素衣服¶
<pb:KR2d0006_WYG_164-64a>¶
器用居處牀席如布衣之貧者毎入官府雖廣厦華堂¶
閨閤重邃捨居之則塵埃滿積以荻為障壊亦不治歴¶
侍中太子詹事普通五年南津校尉郭祖深獲始興相¶
白渦書餉捨衣履及婢以聞坐免官以右驍衛将軍知¶
詹事卒上臨哭哀動左右追贈侍中護将軍諡謚曰簡¶
子初帝鋭意中原羣臣咸言不可唯捨賛成之大通中¶
累獻捷帝思其功下詔述其徳羙以為徃者南司白渦¶
之劾恐外議謂朕有私致此黜免追媿若人一介之善¶
<pb:KR2d0006_WYG_164-64b>¶
可量加襃異以旌善人捨又集二十卷二子𢎞義𢎞信¶
弟子𢎞正𢎞譲𢎞直皆知名列在陳史¶
王僧孺字僧孺東海郯人魏衛将軍肅八世孫也曽祖¶
雅晋左光禄大夫儀同三司祖凖之宋司徒左長史父¶
延任員外常侍未拜卒僧孺㓜聰慧年五嵗便機警初¶
讀孝經問授者曰此書何所述曰論忠孝二事僧孺曰¶
若爾願常讀之又有餽其父冬李先以一與之僧孺不¶
受曰大人未見不容先嘗七嵗能讀十萬言及長篤愛¶
<pb:KR2d0006_WYG_164-65a>¶
墳籍家貧常傭書以養母所冩既畢諷誦亦通仕齊為¶
大學博士尚書僕射王晏深相賞好晏為丹陽尹召補¶
功曹使撰東宫新記司徒竟陵王子良開西邸招文學¶
僧孺與太學生虞羲邱國賔蕭文琰邱令揩江洪劉孝¶
孫並以善辭藻游焉而僧孺與髙平徐夤俱為學林文¶
惠太子聞其名欲以為宫僚乃召入直崇明殿文惠薨¶
出為晋安郡丞仍除候官令建武初有詔舉士始安王¶
遥光表薦之曰前候官令王僧孺年三十五理尚棲約¶
<pb:KR2d0006_WYG_164-65b>¶
知思悟敏既筆耕為養亦傭書成學至乃照螢瑩雪編¶
蒲緝栁先言徃行人物雅俗甘泉遺儀南宫故事畫地¶
成圖抵掌可述豈直鼮䑕有必對之辯竹書無落簡之¶
謬訪對不休質疑斯在於是除尚書儀曹郎遷書侍御¶
史出為錢塘令初僧孺與樂安任昉遇於竟陵王西邸¶
以文學㑹友及将之縣昉贈詩曰唯子見知唯余知子¶
觀行視言要終猶始敬之重之如蘭如芷形應影随曩¶
行令止百行之首立人斯著子之有之誰毁誰譽修名¶
<pb:KR2d0006_WYG_164-66a>¶
既立老至可遽誰其執鞭吾為子御劉略班藝虞志荀¶
錄伊昔有懐交相欣朂下帷無倦并髙有屬嘉爾晨登¶
惜余夜燭其為士友推重如此天監初除臨川王後軍¶
記室待詔文德省出為南海太守南海俗殺牛曾無限¶
忌僧孺至便禁斷又外國舶物髙涼生口及海舶每嵗¶
數至皆外國賈人以通貿易舊時州郡以半價就市回¶
買而即賣其利數倍歴政以為常僧孺歎曰昔人為蜀¶
郡長史終身無蜀物吾欲遺子孫者不在越装並無所¶
<pb:KR2d0006_WYG_164-66b>¶
取視事朞月聲績有聞詔徴将還郡中道俗六百人詣¶
闕請留不許至拜中書侍郎領著作復直文德省撰中¶
表簿及起居注遷尚書左丞俄兼御史中丞頃之即真¶
僧孺㓜貧其母鬻紗布以自業嘗携僧孺出至市道遇¶
中丞鹵簿驅迫墜于溝中及是拜日前騶清道僧孺悲¶
感不自勝是時武帝製春景明志詩五百字勅在朝詞¶
人沈約以下同作帝以僧孺詩為工歴少府卿尚書吏¶
部郎參大選請謁不行出為仁威南康王長史蘭陵太¶
<pb:KR2d0006_WYG_164-67a>¶
守行府州國事初帝問僧孺妾媵之數對曰臣室無傾¶
視及在南徐州友人以妾寓之行還妾遂懐孕為王典¶
籖湯道愍所紏僧孺遂被逮詣建康南司奉牋辭府坐¶
免官久之不調友人廬江何炯猶為王府記室僧孺乃¶
與炯書以見其意後為安成王參軍事鎮西中記室參¶
軍僧孺工屬文善楷𨽻多識古事侍郎金元起欲注素¶
問訪以砭石僧孺答曰古人當以石為鍼必不用鐡説¶
文有此砭字許慎云以石刺病也東山經髙氏之山多¶
<pb:KR2d0006_WYG_164-67b>¶
鍼石郭璞云可以為砭鍼春秋美疢不如惡石服子慎¶
注云石砭石也季世無復佳石故以鐵代之爾轉北中¶
郎諮議參軍入直西省知撰譜事先是尚書令沈約以¶
為晋咸和初蘇峻作亂文籍無遺後起咸和二年以至¶
于宋所書並皆詳實並在下省左户曹前廂謂之晋籍¶
有東西二庫此籍既並精詳寔可寳惜位官髙卑皆可¶
依案宋元嘉二十七年始以七條徴發既立此科人姦¶
互起偽状巧籍嵗月滋廣以至于齊患其不實於是東¶
<pb:KR2d0006_WYG_164-68a>¶
堂校籍置郎令史以掌之競行姦貨以新換故昨日卑¶
細今日便成士流凡此姦巧並在愚下不辨年號不識¶
官階或注隆安在元興之後或以義熈在寕康之前此¶
時無此府此時無此國元興唯有三年而猥稱四五詔¶
書甲子不與長歴相應校籍諸郎亦所不覺不才令史¶
固自忘言臣謂宋齊二代士庶不分雜役減闕職由於¶
此竊以晋籍所餘宜加寳愛武帝以是留意譜籍州郡¶
多離其罪因詔僧孺改定百家譜始晋太元中員外散¶
<pb:KR2d0006_WYG_164-68b>¶
騎侍郎平陽賈弼篤好簿状乃廣集衆家大搜羣族所¶
撰十八州一百一十六郡合七百一十二卷凡諸大品¶
略無遺闕藏在祕閣副在左户及弼子太宰參軍匪之¶
匪之子長水校尉深世𫝊其業太保王𢎞領軍将軍劉¶
湛並好其書𢎞日對千客不犯一人之諱湛為選曹始¶
撰百家以助銓序而傷於寡略齊衛将軍王儉復加去¶
取得繁省之𠂻僧孺之撰選范陽張等九族以代鴈門¶
觧等九姓其東南諸族别為一部不在百家之數焉普¶
<pb:KR2d0006_WYG_164-69a>¶
通二年卒年五十八僧孺好墳籍聚書至萬餘卷率多¶
異本與沈約任昉家書相埒少篤志精力於書無所不¶
覩其文麗逸多用新事人所未見者世重其富博僧孺¶
集十八州譜七百一十卷百家譜集抄十五卷東南譜¶
集抄十卷文集三十卷兩臺彈事不入集内别為五卷¶
及東宫新記並行於世虞羲字士光會稽餘姚人盛有¶
才藻卒於晋安王侍郎邱國賔吴興人以才志不遇著¶
書以譏揚雄蕭文琰蘭陵人邱令楷吴興人江洪濟陽¶
<pb:KR2d0006_WYG_164-69b>¶
人竟陵王子良嘗夜集學士刻燭為詩四韻者則刻一¶
寸以此為率文琰曰頓燒一寸燭而成四韻詩何難之¶
有乃與令楷江洪等共打銅鉢立韻響滅則詩成皆可¶
觀覽劉孝孫彭城人博學通敏而仕多不遂常歎曰古¶
人或開一説而致卿相立談間而降白璧書籍妄耳徐¶
夤髙平人有學行父榮祖位祕書監嘗有罪繫獄旦日¶
原之而髮皓白齊武問其故曰臣思愆於内而髮變於¶
外當時稱之¶
<pb:KR2d0006_WYG_164-70a>¶
謝朏字敬冲陳郡陽夏人也祖𢎞微宋太常卿父荘右¶
光禄大夫荘附𢎞微𫝊胐㓜聰慧荘常器之年十嵗能¶
屬文荘游土山賦詩使朏命篇朏攬筆便成琅邪王景¶
文謂荘曰賢子足稱神童復為後来特逹荘笑撫朏背¶
曰真吾家千金宋孝武帝遊姑蘓勑荘携朏從駕詔為¶
洞井讃於坐上奏之帝曰雖小重器也仕宋為衛将軍¶
袁粲長史粲性簡峻時人方之李膺朏退粲曰謝令為¶
不死矣宋明帝嘗勑朏與謝鳳子超宗從鳯荘門入二¶
<pb:KR2d0006_WYG_164-70b>¶
人俱至超宗曰君命不可以不徃乃趨而入胐曰君處¶
臣以禮遂退不入時人兩稱之以比王尊王陽後為臨¶
川内史以賄見劾袁粲寝其事齊髙帝為驃騎将軍輔¶
政選朏為長史勑與河南褚炫濟陽江斆彭城劉悛俱¶
入侍宋帝時號天子四友髙帝方圖禅代欲以朏佐命¶
遷左長史毎夕置酒獨與朏論魏晋故事言石苞不早¶
勸晉文死方慟哭方之馮異非知㡬也朏曰昔魏臣有¶
勸魏武即帝位魏武曰有用我者其周文王乎晋文世¶
<pb:KR2d0006_WYG_164-71a>¶
事魏氏将必終身北面假使魏早依唐虞故事亦當三¶
譲彌髙帝不悦更引王儉為左長史以朏為侍中領祕¶
書監及齊受禅朏當日在直百僚陪位侍中當觧璽朏¶
佯不知曰有何公事𫝊詔云觧璽授齊王朏曰齊自應¶
有侍中乃引枕卧𫝊詔懼乃使稱疾欲取兼人朏曰我¶
無疾何所道遂朝服出東掖門乃得車仍還宅是日遂¶
以王儉為侍中觧璽既而武帝請誅胐髙帝曰殺之則¶
成其名正應容之度外又以家貧乞郡辭㫖抑揚詔免¶
<pb:KR2d0006_WYG_164-71b>¶
官錮禁五年永明中為義興太守在郡不省雜事悉付¶
綱紀曰吾不能作主者吏但能作太守耳歴都官尚書¶
中書令侍中領新安王師求出仍為吴興太守眀帝謀¶
入嗣位引朝廷舊臣朏内圖止足且實避事弟&KR0682;時為¶
吏部尚書朏至郡致&KR0682;數斛酒還書曰可力飲此勿豫¶
人事朏居郡不理常務聚歛衆頗譏之亦不屑也建武¶
四年徴為侍中中書令不應遣諸子還都獨與母留築¶
室郡之西郭明帝詔加優禮旌其素槩賜牀帳褥席奉¶
<pb:KR2d0006_WYG_164-72a>¶
以卿禄時國子祭酒廬江何允亦抗表還㑹稽永元中¶
詔徴朏允並不屈東昬皆命迫遣㑹武帝起兵及建鄴¶
平召朏允並補軍諮祭酒皆不至及即位詔徴朏為侍¶
中左光禄大夫開府儀同三司允散騎常侍特進右光¶
禄大夫又並不屈仍遣領軍司馬王果敦譬朏朏謀於¶
何允允欲獨髙其節紿曰興王之世安可久處明年六¶
月朏輕出詣闕自陳帝笑曰子陵遂能屈志詔以為侍¶
中司徒尚書令朏辭脚疾不堪拜謁乃角巾自輿詣雲¶
<pb:KR2d0006_WYG_164-72b>¶
龍門謝詔見於華林園乗小車就席明旦乗輿出幸朏¶
宅宴語盡歡朏固陳本志不許又固請自還迎母許之¶
臨發輿駕臨幸賦詩餞别王人送迎相望於道到都勅¶
材官起府於舊宅武帝臨軒遣謁者於府拜授詔停諸¶
公事及朔望朝謁三年元㑹詔朏乗小輿升殿朏素憚¶
煩及居台鉉兼掌内臺職事多不覽以此頗失衆望其¶
年母憂尋有詔攝職如故五年改授中書監司徒衛将¶
軍固譲不受遣謁者敦授留府門及暮至於經春夏八¶
<pb:KR2d0006_WYG_164-73a>¶
月乃拜受焉是冬薨車駕出臨哭諡曰靖初朏於宋孝¶
武世為吴興以鷄卵賦人収鷄數千及遁節不全為清¶
談所少著書及文章行於世子諼位司徒右長史坐殺¶
牛廢黜為東陽内史及還五官送錢一萬止留一百答¶
曰數多劉寵更以為愧次子譓不妄交游門無雜賔有¶
時獨醉曰入吾室者但有清風對吾飲者唯當明月位¶
光禄大夫子哲字頴豫美風儀舉止醖藉襟情豁朗為¶
士君子所重累遷至廣陵太守侯景之亂因寓居焉仕¶
<pb:KR2d0006_WYG_164-73b>¶
陳歴吏部尚書中書令侍中司徒左長史朏弟子覽字¶
景滌父&KR0682;太子詹事&KR0682;與兄顥列在齊史覽以選尚齊¶
錢唐公主拜駙馬都尉武帝平建鄴朝士唯王亮王瑩¶
等數人揖自餘皆拜覽時年二十餘為太子舍人亦長¶
揖而已意氣閑雅視瞻聰眀武帝目送良久謂徐勉曰¶
覺此生芳蘭竟體想謝荘正當如此自此仍被賞味天¶
監元年為中書侍郎掌吏部事頃之即真嘗侍坐受勅¶
與侍中王&KR0788;為詩答贈其文甚工仍使重作復合㫖帝¶
<pb:KR2d0006_WYG_164-74a>¶
賜詩云䨇文既後進二少實名家豈伊爾棟隆信乃真¶
國華為侍中頗樂酒因宴席與散騎常侍蕭琛辭相詆¶
毁為有司所奏武帝以覽年少不直出為中權長史後¶
拜吏部尚書出為吴興太守中書舍人黄睦之家居烏¶
程子弟専横前太守皆折節事之覽未到郡睦之弟迎¶
覽覽逐去其船杖吏為通者自是睦之家杜門不出郡¶
境多刼為東道患覽下車肅然初齊明帝及覽父&KR0682;東¶
海徐孝嗣並為吴興號為名守覽皆過之覧昔在新安¶
<pb:KR2d0006_WYG_164-74b>¶
頗聚歛至是遂稱廉潔時人方之王述卒扵官贈中書¶
令覽弟舉字言揚㓜好學與覽齊名年十四嘗贈沈約¶
詩為約所賞弱冠丁父憂㡬致毁滅服闋為太常博士¶
與兄覽俱預元㑹江淹一見並相欽挹曰所謂馭二龍¶
於長塗者也為太子家令掌管記深為昭眀太子賞接¶
祕書監任昉出為新安郡别舉詩云詎念耋嗟人方深¶
老夫託其屬意如此武帝嘗訪舉於覽覽曰識藝過臣¶
甚逺唯飲酒不及於臣帝大悦尋除安成郡守毋徃於¶
<pb:KR2d0006_WYG_164-75a>¶
郡喪辭不赴歴位左户尚書遷掌吏部尚書舉祖荘父¶
&KR0682;兄覽並歴此職前代少比舉尤長元理及釋氏義為¶
晋陵郡時嘗與義學僧遞講經論徴士何允自虎邱山¶
出赴之其名盛如此先是北度人盧廣有儒術為國子¶
博士扵學發講僕射徐勉以下畢至舉造坐屡折廣辭¶
理遒邁廣深歎服仍以所執塵尾斑竹杖滑石書格薦¶
之以况重席焉加侍中遷尚書右僕射大同三年出為¶
吴郡太守先是何敬容居郡有美績世稱為何吴郡及¶
<pb:KR2d0006_WYG_164-75b>¶
舉為政聲迹畧相比曾要何徴君講中論何難以巾褐¶
入南門乃從東園進致詩徃復為虎丘山賦題于寺入¶
為侍中太子詹事翊左将軍舉父&KR0682;齊時終此官累表¶
乞改勑不許後遷尚書僕射侍中将軍如故舉雖屡居¶
端揆未嘗肯預時政保身固寵不能有所發明因疾陳¶
觧勅賜假并勑處方加給上藥其恩遇如此侯景来降¶
帝詢訪朝臣舉及朝士皆請拒之帝從朱异言納之以¶
為景能立功趙魏舉等不敢復言太清二年遷尚書令¶
<pb:KR2d0006_WYG_164-76a>¶
卒扵内臺上曰舉非止歴官已多亦人倫儀表久著公¶
望悵恨未授之可贈侍中衛将軍開府儀同三司舉宅¶
内山齋捨以為寺泉石之美殆若自然臨川始興諸王¶
常所游踐邵陵王綸於婁湖立園廣讌酒後好聚衆賔¶
冠手自裂破投之唾壺皆莫敢言舉嘗預宴王欲取舉¶
幘舉正色曰裂冠毁冕下官弗敢聞命拂衣而退王屢¶
召不反甚有慙色舉託情元勝尤長佛理注淨名經常¶
自講說有文集二十卷子嘏字含茂風神清雅頗善屬¶
<pb:KR2d0006_WYG_164-76b>¶
文為太子中庶子建安太守侯景之亂之廣州依蕭勃¶
勃敗在周迪門後依陳寳應寳應平方詣闕歴侍中中¶
書令都官尚書卒諡曰光子有文集行於世子儼位侍¶
中御史中丞太常卿伷位尚書僕射舉兄子僑字國美¶
父元大位侍中僑素貴嘗一朝無食其子啟欲以班史¶
質錢答曰寜餓死豈可以此充食乎太清元年卒集十¶
卷長子褘僑弟札字世髙亦博渉文史位湘東王諮議¶
先僑卒¶
<pb:KR2d0006_WYG_164-77a>¶
謝㡬卿朏之族子也曽祖靈運宋臨川内史父超宗齊¶
黄門郎並有𫝊㡬卿㓜清辯當世號為神童超宗坐事¶
徙越嶲詔家人不得相随㡬卿年八嵗别父於新亭不¶
勝其慟遂投扵江超宗命估客數人入水救之良久涌¶
出得就岸瀝耳目口鼻出水數斗十餘日乃裁能言居¶
父憂哀毁過禮年十一召補國子生齊文惠太子自臨¶
䇿試謂祭酒王儉曰㡬卿本長元理今可以經義訪之¶
儉承㫖發問㡬卿随事辯釋辭無滯者文惠大稱賞焉¶
<pb:KR2d0006_WYG_164-77b>¶
儉謂人曰謝超宗為不死矣既長好學博渉有文彩累¶
遷為太尉晋安王府主簿天監初自尚書三公郎為書¶
侍御史舊郎官轉為此職者世謂之為南奔㡬卿頗失¶
志多陳疾臺事略不復理累遷尚書左丞㡬卿詳悉故¶
實僕射徐勉毎有疑滯多詢訪之然性通脫會意便行¶
不拘朝憲嘗預樂遊苑宴不得醉而還因詣道邉酒壚¶
停車褰幔與車前三騶對飲時觀者如堵㡬卿處之自¶
若後以在省署夜著犢鼻褌與門生登閣道飲酒酣呼¶
<pb:KR2d0006_WYG_164-78a>¶
為有司糺奏坐免官普通六年詔西昌侯藻督衆軍北¶
侵㡬卿啟求行擢為藻軍司長史将行與僕射徐勉别¶
勉云淮肥之役前謝已著竒功未知今謝何如㡬卿應¶
聲曰已見今徐勝扵前徐後謝何必愧於前謝勉黙然¶
軍至渦陽退敗㡬卿坐免官居宅在白楊石井朝中交¶
好者載酒從之賔客常滿坐時左丞庾仲容亦免官歸¶
二人意相得並肆情誕縱或乗露車歴遊郊野既醉則¶
執鐸挽歌不屑物議湘東王繹在鎮與書慰勉之後為¶
<pb:KR2d0006_WYG_164-78b>¶
太子率更令放逹不事儀容性不容非與物多忤有班¶
已者輙肆意罵之退無所言遷左丞僕射省嘗議集公¶
卿㡬卿外還宿醉未醒取枕髙卧傍若無人又嘗於閣¶
省裸袒酣飲及醉小遺下霑令史為南司所弹㡬卿亦¶
不介意轉左光禄長史㡬卿雖不持儉操然於家門篤¶
睦兄才卿早卒其子藻㓜孤㡬卿撫養甚至及藻成立¶
歴清途皆㡬卿奨訓之力也世以此稱之病卒文集行¶
於世¶
<pb:KR2d0006_WYG_164-79a>¶
謝㣲字元度㡬卿之宗從而宋左僕射裕之元孫也父¶
璟少與從叔朓俱知名齊竟陵王子良開西邸招文學¶
璟亦預焉位中書郎天監中為左户尚書再遷侍中固¶
辭年老求金紫帝不悦未叙㑹卒微美風采好學善屬¶
文位兼中書舍人與河東裴子野沛國劉顯同官友善¶
時魏中山王元略還北武帝餞於武徳殿賦詩三十韻¶
限三刻成㣲二刻便就文甚美帝再覽焉又為臨汝侯¶
猷製放生文亦見賞於世後除尚書左丞及昭明太子¶
<pb:KR2d0006_WYG_164-79b>¶
薨帝立晉安王綱為皇太子将出詔唯召尚書右僕射¶
何敬容宣惠将軍孔休源及微三人與議微時年位尚¶
輕而任遇已重後卒於北中郎豫章王長史南蘭陵太¶
守文集二十卷¶
陸倕字佐公吴郡吴人也父慧曉齊南兖州刺史贈太¶
常自有𫝊倕少勤學善屬文於宅内起兩茅屋杜絶徃¶
来晝夜讀書如此者數載所讀一遍必誦於口嘗借人¶
漢書失五行志四卷乃暗寫還之略無遺脫㓜為外祖¶
<pb:KR2d0006_WYG_164-80a>¶
張岱所異岱常謂諸子曰此兒汝家陽元也十七州舉¶
秀才刺史竟陵王開西邸延英俊倕預焉天監初為右¶
軍安成王主簿倕與樂安任昉友善為感知己賦以贈¶
昉昉因此名以報之及昉為中丞簪裾輻湊預其讌者¶
殷芸到溉劉苞劉孺劉顯劉孝綽及倕而已號曰龍門¶
之游雖貴公子孫不得預也遷臨川王東曹掾是時禮¶
樂制度多所創革武帝雅愛其才乃勑撰新漏刻銘其¶
文甚美累遷太子中舍人管東宫書記又詔為石闕銘¶
<pb:KR2d0006_WYG_164-80b>¶
奏之勑曰倕之所製辭義典雅足為佳作昔虞邱辨物¶
邯鄲獻賦賞以金帛前史美談可賜絹三十疋累遷太¶
常卿卒文集二十卷子瓉早慧七歳通經為童子師卒¶
次緬有似於倕一看殆不能别倕從子㐮字師卿㐮父¶
閑齊始安王遥光揚州治中永元末遥光據東府作亂¶
閑坐誅閑事具慧暁𫝊中閑有四子襄其季也本名衰¶
字趙卿有奏事者誤字為㐮武帝乃改為襄字師卿天¶
監三年都官尚書范岫表薦襄起家擢拜著作佐郎昭¶
<pb:KR2d0006_WYG_164-81a>¶
眀太子統聞襄行業啟武帝引與遊處自廬陵王記室¶
除太子洗馬遷中書舍人並掌管記出為揚州治中從¶
事㐮以父終此官固辭職帝不許聴與府司馬換廨居¶
之昭眀太子敬耆老㐮母年将八十與蕭琛傅昭陸杲¶
毎月常遣存問加賜珍羞衣服㐮母嘗卒患心痛醫方¶
湏三升粟漿是時冬月日又逼暮求索無所忽有老人¶
詣門貨漿量如方劑始欲酬直無何失之時以㐮孝感¶
所致也累遷太子家令復掌管記母憂去職㐮年已五¶
<pb:KR2d0006_WYG_164-81b>¶
十毁頓過禮太子憂之日遣使誡喻昭眀太子薨官屬¶
悉罷妃蔡氏别居金華宫以㐮為歩兵校尉金華宫家¶
令知金華官事大通七年出為鄱陽内史先是郡民鮮¶
于琮服食修道法常入山採藥拾得五色幡眊又於地¶
中得石璽竊怪之琮先與妻别室妻望琮所處常有異¶
氣益以為神大同元年遂結其門徒殺廣晋令王筠號¶
上願元年署置官屬其黨轉相誑惑有衆萬餘人将出¶
攻郡㐮先已率吏民修城隍為備及賊至破之生獲琮¶
<pb:KR2d0006_WYG_164-82a>¶
餘衆逃散時隣郡豫章安成等守宰案治黨與因求賄¶
賂不得其實或有善人盡室罹禍者唯㐮郡枉直無濫¶
人作歌曰鮮于平後善惡分人無横死賴陸君又有彭¶
李二家先因忿爭遂相誣告㐮引入内室不加責誚但¶
和言觧喻之二人感恩深自悔咎乃為設酒食令其盡¶
歡酒罷同載而還因相親厚又歌曰陸君政無怨家鬭¶
既罷讎共車在政六年郡中大寜郡人李睍等四百二¶
十人詣闕拜表陳㐮德化求於郡立碑降勑許之又表¶
<pb:KR2d0006_WYG_164-82b>¶
乞留㐮固乞還太清元年為度支尚書侯景圍臺城以¶
㐮直侍中省城陷㐮逃還呉景将宋子仙進攻錢唐㑹¶
海鹽人陸黯舉義襲郡殺偽太守蘇單于推㐮行郡事¶
時淮南太守文成侯蕭寜逃賊入呉㐮遣迎寕為盟主¶
遣黯及兄子映公帥衆躡子仙與戰黯敗走呉下軍聞¶
之亦散㐮匿于墓下一夜憂憤卒㐮弱冠遭家禍釋服¶
猶若居憂終身蔬食布衣不聴音樂口不言殺害五十¶
年侯景平元帝贈侍中追封餘干縣侯㐮兄完位寜遠¶
<pb:KR2d0006_WYG_164-83a>¶
長史琅邪彭城二郡丞完子雲公字子龍年五嵗誦論¶
語毛詩九嵗讀漢書略能記憶從祖倕與沛國劉顯質¶
問十事雲公對無所失顯歎異之及長好學有才思為¶
平西湘東王繹行參軍雲公先製太伯廟碑呉興太守¶
張纉罷郡經途讀其文嘆曰今之蔡伯喈也纉至都掌¶
選言之武帝召為尚書儀曹郎入直夀光省以本官知¶
著作郎事累遷中書黄門郎兼掌著作雲公善弈碁嘗¶
夜侍坐冠武觸燭文帝笑謂曰燭燒卿貂帝将用為侍¶
<pb:KR2d0006_WYG_164-83b>¶
中故以此戲之時天泉池新製鯿魚舟形狹而短帝暇¶
日常泛此舟朝中唯引太常劉之遴國子祭酒到溉右¶
衛朱异雲公時年位尚輕亦預焉太清元年卒張纉時¶
為湘州與雲公叔㐮兄晏子書曰都信至承賢兄子賢¶
弟黄門殞逝非惟貴門䘮寳實有識同悲其為士流稱¶
重如此雲公從父兄才子亦有才名位太子中庶子延¶
尉與雲公並有文集行於世雲公子瓊列在陳史¶
到沆字茂瀣彭城武原人曾祖彦之宋䕶軍将軍祖仲¶
<pb:KR2d0006_WYG_164-84a>¶
度驃騎從事中郎父撝齊五兵尚書彥之撝俱有𫝊沆¶
㓜聰敏五嵗時撝於屏風抄古詩沆請敎讀一遍便能¶
諷誦無所遺失既長勤學善屬文工篆𨽻美風神容止¶
可悦武帝初臨天下収援賢俊愛其才天監初以為征¶
虜主簿東宫建選為太子洗馬時文徳殿置學士省召¶
髙才碩學者待詔其中使校定墳史詔沆通籍焉帝讌¶
華光殿命羣臣賦詩獨詔沆為二百字三刻便成沆於¶
坐立奏其文甚美俄以洗馬管東宫書記及散騎省沆¶
<pb:KR2d0006_WYG_164-84b>¶
優於䇿文三年詔尚書郎在職清能或人才髙妙者為¶
侍郎以沆為殿中曹侍郎此曹以文才選沆從父兄溉¶
洽並有才名時皆相代為殿中當世榮之遷太子中舍¶
人沆為人謙敬口不論人短任昉范雲皆與友善後卒¶
於北中郎諮議參軍所著詩賦百餘萹行於世溉字茂¶
灌父坦齊中書郎溉少孤貧與兄沼弟洽俱知名起家¶
王國左常侍樂安任昉大相賞好恒提携溉洽二人廣¶
為聲價所生母魏本寒家悉越中之資為二兒推奉昉¶
<pb:KR2d0006_WYG_164-85a>¶
天監初昉出守義興要溉洽之郡為山澤之遊昉還為¶
御史中丞後進皆宗之時有彭城劉孝綽劉苞劉孺吳¶
郡陸倕張率陳郡殷芸沛國劉顯及溉洽車軌日至號¶
曰蘭臺聚陸倕贈昉詩云和風雜美氣下有真人遊壮¶
矣荀文若賢哉陳太邱今則蘭臺聚萬古信為儔任君¶
本逹識張子復清修既有絶塵到復見黄中劉時謂昉¶
為任君比漢之三君到則溉兄弟也除尚書殿中郎後¶
為建安太守昉以詩贈之求二衫段云鐵錢兩當一百¶
<pb:KR2d0006_WYG_164-85b>¶
代易名實為惠當及時無待深秋日溉答云余衣本百¶
結閩中徒八蠶假令金如粟詎使㢘夫貪還為太子中¶
舍人溉長八尺眉目如㸃白晢羙鬚髯舉動風華善於¶
應答上用為通事舍人中書郎兼吏部太子中庶子湘¶
東王繹為㑹稽太守以溉為輕車長史行府郡事武帝¶
勑繹曰到溉非直為汝行事足為汝師溉嘗夢武帝徧¶
見諸子至湘東而脫㡌與之於是密敬事焉遭母憂居¶
喪盡禮所處廬開方四尺毁瘠過人服闋猶蔬食布衣¶
<pb:KR2d0006_WYG_164-86a>¶
者累載歴御史中丞都官左戸二尚書掌吏部尚書時¶
何敬容以令參選事有不允溉輙相執敬容謂人曰到¶
溉尚有餘臭遂學作貴人敬容時方貴&KR0194;人皆下之溉¶
忤之如初溉祖彦之初以擔糞自給故世以為譏云後¶
省門鴟尾被震溉左遷光禄大夫所莅以清白自修性¶
又率儉不好聲色虚室單牀傍無姬侍車服不事鮮華¶
冠履十年一易朝服或至穿補𫝊呼清路示有朝章而¶
已後為散騎常侍侍中國子祭酒表求列武帝所撰正¶
<pb:KR2d0006_WYG_164-86b>¶
言於學請置正言助敎二人學生二十人尚書左丞賀¶
琛又請加置博士一人溉特被武帝賞接每與對碁從¶
夕逹旦或復失寝加以低睡帝詩嘲之曰状若喪家狗¶
又似縣風槌當時以為笑樂溉第居近淮水齋前山池¶
有竒殭石長一丈六尺帝戯與賭之并禮記一部溉並¶
輸焉未進帝謂朱异曰卿謂到溉所輸可以送未溉歛¶
版對曰臣既事君安敢失禮帝大笑其見親愛如此石¶
即迎置華林園宴殿前移石之日都下傾城縱觀所謂¶
<pb:KR2d0006_WYG_164-87a>¶
到公石也溉奕碁入第六品常與朱异韋黯於御坐校¶
碁比勢覆局不差一道後因疾失眀詔以金紫光禄大¶
夫散騎常侍就第養疾溉少有羙名遂不為僕射人為¶
之恨溉澹如也家門雍睦兄弟特相友愛與弟洽常共¶
居一齋洽卒後便捨為寺蒋山有延賢寺溉家世所立¶
溉所得奉禄皆充二寺因㫁腥膻終身蔬食别營小室¶
朝夕從僧徒禮誦武帝毎月三置淨饌恩禮甚篤性不¶
妄交游唯與朱异劉之遴張綰同志友密及卧疾家園¶
<pb:KR2d0006_WYG_164-87b>¶
門可羅雀唯三人毎嵗時常鳴騶枉道以相存問置酒¶
極歡而去以太清二年卒臨終託張劉勒子孫薄𦵏之¶
禮曰氣絶便歛歛以法服先有冢竁歛畢便𦵏不湏擇¶
日凶事必存儉約孫姪不得違言便屏家人請僧讀經¶
賛唄及卒顔色如常手屈二指即佛道所云得果也時¶
朝廷多故遂無贈諡有集二十卷梁以溉洽兄弟比之¶
二陸故元帝贈詩曰魏世重雙丁(丁儀丁/廙也)晋朝稱二陸¶
何如今兩到復似淩寒竹子鏡字圓照初在孕其母夢¶
<pb:KR2d0006_WYG_164-88a>¶
懐鏡及生因以為名鏡五嵗便口授為詩婉有辭况位¶
太子舍人作七悟文甚羙先溉卒鏡子藎早聰慧歴尚¶
書殿中郎嘗從武帝幸京口登北顧樓顧舊作固帝曰¶
以理而推宜作顧望之顧因令羣臣賦詩藎受詔便就¶
上覽以示溉曰藎定是才子翻恐卿從来文章假手於¶
藎因賜絹二十疋後溉每和御詩上輙手詔戲溉曰得¶
無貽厥之力乎又賜溉連珠曰硯磨墨以騰文筆飛毫¶
而書信如飛蛾之赴火豈焚身之可𠫤必耄年其已及¶
<pb:KR2d0006_WYG_164-88b>¶
可假之於少藎其見知賞如此後除丹陽尹丞太清之¶
亂赴江陵卒洽字茂㳂清警有才學父坦以洽無外家¶
乃求娶於羊元保以為外氏洽年十八為南徐州迎西¶
曹行事謝眺文章盛於一時見洽深相賞好日與談論¶
毎謂洽曰君非直名人乃亦兼資文武朓後為吏部欲¶
薦之洽覩世方亂深相拒絶遂築室巖阿幽居積嵗時¶
人號曰居士樂安任昉有知人之鍳與洽兄沼溉並善¶
嘗訪洽於田舍歎曰此子日下無雙遂申拜親之禮天¶
<pb:KR2d0006_WYG_164-89a>¶
監初沼溉俱䝉顯擢洽尤見知賞從弟沆亦相與齊名¶
武帝問待詔邱遲曰到洽何如沆溉遲對曰正情過於¶
沆文章不減溉加以清言殆将難及即召為太子舍人¶
御幸華光殿詔洽及沆蕭琛任昉侍讌賦二十韻詩以¶
洽辭為工賜絹二十疋上謂昉曰諸到可謂才子昉對¶
曰臣嘗竊議宋得其武梁得其文二年遷司徒主簿直¶
待詔省勑使抄甲部書為十二卷五年遷尚書殿中郎¶
洽兄弟羣從遞居此職時人榮之七年遷太子中舍人¶
<pb:KR2d0006_WYG_164-89b>¶
與庶子陸倕對掌東宫管記俄為侍讀侍讀省仍置學¶
士二人洽復充其選遷國子博士奉勅撰太學碑普通¶
中為尚書吏部郎請託一無所行徙尚書左丞凖繩不¶
避貴戚賄賂莫敢通時鑾輿欲親戎軍國禮容多自洽¶
出六年遷御史中丞糺彈無所顧望號為勁直少與劉¶
孝綽善下車便以名教隠穢首弹之孝綽記與諸弟書¶
實欲聞之湘東王公事左降猶居職舊制中丞不得入¶
尚書下舍洽兄溉為左戸尚書洽引服親不應有礙刺¶
<pb:KR2d0006_WYG_164-90a>¶
省詳決左丞蕭子雲議許入溉省亦以其兄弟素篤不¶
能相别也出為尋陽太守卒贈侍中諡理子昭眀太子¶
與晋安王令悼之其辭甚悽切洽羙容質善言吐弱年¶
聴伏曼容講未嘗傍𦞃伏深歎之文集行於世子仲舉¶
列在陳史¶
蕭琛字彦瑜蘭陵人也祖僧珍宋廷尉卿父惠訓齊末¶
為巴東相武帝起兵齊和帝於荆州即位惠訓與巴西¶
太守魯休烈並以郡相抗惠訓使子璝據上明建康城¶
<pb:KR2d0006_WYG_164-90b>¶
平始歸降武帝宥之以為太中大夫卒官琛少眀悟有¶
才辯數嵗時從伯惠開見而竒之撫其背曰必興吾宗¶
起家齊太學博士時王儉當朝琛年少未為儉所識負¶
其才氣欲候儉時儉宴于樂遊苑琛乃着虎皮靴䇿桃¶
枝杖直造儉坐儉與語大恱儉時為丹陽尹辟為主簿¶
舉南徐州秀才永眀九年魏始通好琛再銜命北使還¶
為通直散騎侍郎時魏遣李彪来使齊武帝讌之琛於¶
御筵舉酒勸彪彪不受曰公庭無私禮不容受勸琛答¶
<pb:KR2d0006_WYG_164-91a>¶
曰詩所謂雨我公田遂及我私坐者皆恱服彪乃受琛¶
酒累遷尚書左丞齊明帝用法嚴峻尚書郎坐杖罰者¶
皆即科行琛乃宻啟曰郎之有杖起自後漢爾時郎官¶
位卑親主文案與令史不異故郎三十五人令史二十¶
人是以古人多恥為此職自魏晋以来郎官稍重今方¶
參用髙華吏部又近於通貴不應官髙昔品而罰遵曩¶
科所以從来弹舉雖在空文而許以推遷或逢赦恩或¶
入春令便得息停宋元嘉大眀中經有被廢者别由犯¶
<pb:KR2d0006_WYG_164-91b>¶
忤主心非闗當凖自泰始建元以来未經施行事廢已¶
久人情未習自奉勑之後已行倉部郎江重欣杖督五¶
十皆無不人懐慚懼兼有子弟成長彌復難為儀適其¶
應行罰可特賜輸贖使與令史有異以彰優緩之澤帝¶
納之自是應受罰者依舊不行東昬初嗣立時議無廟¶
見文琛議據周頌烈文閔予小子皆為即位朝廟之典¶
於是從之武帝在西邸與琛有舊梁臺建以為御史中¶
丞天監元年累遷平西長史江夏太守始琛為宣城太¶
<pb:KR2d0006_WYG_164-92a>¶
守有北僧南度惟齎一瓠蘆中有漢書序𫝊僧云三輔¶
舊老相𫝊以為班固真本琛固求得之其書多有異今¶
者而紙墨亦古文字多如龍舉之例非𨽻非篆琛甚祕¶
之及是以書餉鄱陽王範範乃獻于東宫後為吳興太¶
守郡有項羽廟土民名為憤王甚有靈騐遂於郡聴事¶
安施牀幕為神座公私請禱前後二千石皆於聴拜祠¶
以軛下牛充祭而避居他室琛至著履登㕔事聞室中¶
有叱聲琛厲色曰生不能與漢祖爭中原死據此聴事¶
<pb:KR2d0006_WYG_164-92b>¶
何也因遷之於廟又禁殺牛觧祀以脯代肉琛頻莅大¶
郡不治產業有闕則取不以為嫌厯左户度支二尚書¶
侍中帝每朝讌接以舊恩嘗犯武帝偏諱帝歛容琛從¶
容啟曰二名不偏諱陛下不應諱順上曰各有家風琛¶
曰其如禮何又經預御筵醉伏上以棗投琛琛仍取栗¶
擲上正中面御史中丞在坐帝動色曰此中有人不得¶
如此豈有説邪琛即答曰陛下投臣以赤心臣敢不報¶
以戰栗上笑悦上嘗呼琛為宗老琛亦奉陳昔恩以早¶
<pb:KR2d0006_WYG_164-93a>¶
簉中陽夙忝同閈雖迷興運猶荷𢎞慈上答曰雖云早¶
契濶乃自非同志勿談興運初且道狂奴異琛嘗言少¶
壮三好音律書酒年長以来二事都廢唯書籍不衰琛¶
性通脫常自觧竈事畢餕餘必陶然致醉中大通元年¶
為晋陵太守以疾改授侍中特進金紫光禄大夫卒遺¶
令諸子與妻同墳異藏祭以蔬菜𦵏止車十乗事存率¶
素乗輿臨哭甚哀詔贈本官加雲麾将軍諡曰平子琛¶
所撰漢書文府齊梁拾遺并諸文集數十萬言子遊位¶
<pb:KR2d0006_WYG_164-93b>¶
少府卿遊子宻字士㡬㓜聰敏博學有文詞位黄門侍¶
郎太子中庶子散騎常侍¶
陸杲字明震吳郡吳人也祖徽字休猷宋世補建康令¶
清平無私為文帝所善元嘉十五年除平越中郎将廣¶
州加都督清名亞王鎮之為士庶所愛詠二十三年為¶
益州刺史亦加都督䘏隐有方威惠兼著㓂盜静息人¶
物殷阜蜀土安之卒於官身亡之日家無餘財文帝甚¶
襃惜之諡曰簡子父叡揚州中從事杲少好學工書畫¶
<pb:KR2d0006_WYG_164-94a>¶
舅張融有髙名杲風韻舉止頗類之當時稱其舅甥目¶
下無對除尚書殿中曹郎拜日八坐丞郎並到上省交¶
禮而杲至晚不及時刻坐免官後為司徒從事中郎梁¶
臺建為相國西曹掾天監五年位御史中丞性婞直無¶
所顧望時山隂令虞肩在任贜汚數百萬杲奏収劾之¶
中書舍人王睦之以肩事託杲杲不答武帝聞之以問¶
杲杲答曰有之帝曰識睦之不答曰臣不識其人時睦¶
之在御側上指示曰此人也杲謂曰君小人何敢以罪¶
<pb:KR2d0006_WYG_164-94b>¶
人屬南司睦之失色領軍将軍張稷杲從舅也杲嘗以¶
公事弹稷稷因侍宴訴帝曰陸杲是臣通親小事弹臣¶
不貸帝曰杲職司其事卿何得為嫌杲在臺號不畏彊¶
禦為義興太守在郡寛惠為下所稱歴左戸尚書太常¶
卿普通二年出為臨川内史将發辭武帝於坐通啟求¶
募部曲帝問何不付所由呈聞杲答所由不為受帝頗¶
怪之以其臨路不咎問後入為金紫光禄大夫特進卒¶
諡靖子杲素信佛法持戒甚精著沙門𫝊三十卷弟煦¶
<pb:KR2d0006_WYG_164-95a>¶
學渉有思理位太子家令撰晋書未就又著陸史十五¶
卷陸氏驪泉志一卷並行於時子罩字洞元少篤學多¶
所該覽善屬文簡文居蕃為記室參軍撰帝集序稍遷¶
太子中庶子掌管記禮遇甚厚大同七年以毋老求去¶
公卿以下祖道於征虜亭皇太子賜黄金五十斤時人¶
方之踈廣母終後位終光禄卿初簡文在雍州撰法寳¶
聨璧罩與羣賢並抄掇區分者數嵗中大通六年而書¶
成命湘東王為序其作者有侍中國子祭酒南蘭陵蕭¶
<pb:KR2d0006_WYG_164-95b>¶
子顯等三十人以比王象劉邵之皇覽焉¶
庾仲容字子仲潁川&KR0739;陵人也祖徽之宋御史中丞父¶
漪齊邵陵王記室仲容㓜孤為叔父泳所養及長杜絶¶
人事専精篤學晝夜手不輟卷初為安西法曹行參軍¶
泳時貴顯吏部尚書徐勉擬泳子晏嬰為宫僚泳泣曰¶
兄子㓜孤人才粗可願以晏嬰所沗回用授之勉許焉¶
轉仲容為太子舍人遷安成王主簿時平原劉峻亦為¶
府佐並以彊學為王所禮接後為永康錢塘武康令並¶
<pb:KR2d0006_WYG_164-96a>¶
無功績多被推劾久之除安成王中記室當出随府皇¶
太子以舊恩降餞賜詩曰孫生陟陽道吳子朝歌縣未¶
若樊林舉置酒臨華殿時軰榮之後為尚書左丞坐糺¶
察不直免官仲容博學少有盛名頗任氣使酒好危言¶
髙論士友以此少之唯與王籍謝㡬卿情好相得二人¶
時亦不調遂相追随誕縱酣飲不持檢操遇太清亂遊¶
㑹稽卒年七十四仲容抄諸子書三十卷諸集三十卷¶
衆家地理書二十卷列女𫝊三卷文集二十卷並行於¶
<pb:KR2d0006_WYG_164-96b>¶
世¶
蕭眎素南蘭陵人也祖思話宋贈征西将軍開府父惠¶
眀吳興太守惠眀附載思話𫝊眎素天監中位丹陽尹¶
丞初拜日武帝賜錢八萬眎素一朝散之親友遷司徒¶
左司屬南徐州中從事性静退少嗜慾好學能清言榮¶
利不闗於中喜怒不形於色在人間及居職並任情通¶
率不自矜尚天然簡素及在京口便有終焉之志後為¶
中書侍郎在位少時求為諸暨令到縣十餘日挂衣冠¶
<pb:KR2d0006_WYG_164-97a>¶
於縣門而去獨居屏事非親戚不得至其籬門妻即齊¶
太尉王儉女久與别居遂無子卒親故迹其事行諡曰¶
貞文先生眎素從弟洽字宏稱父惠基齊給事中贈金¶
紫光禄大夫洽㓜敏悟年七嵗誦楚辭略皆上口及長¶
好學博渉善屬文為南徐州中從事近畿重鎮職吏數¶
十人前後居者皆致巨富洽清身率職饋遺一無所受¶
妻子不免饑寒累遷臨海太守為政清平不尚威猛民¶
俗便之還拜司徒左長史勑撰當塗堰碑辭甚贍麗卒¶
<pb:KR2d0006_WYG_164-97b>¶
於官文集二十卷行於世洽從弟介字茂鏡父惠蒨齊¶
左戸尚書介少頴悟有器識博渉經史兼善屬文大同¶
中武陵王紀為揚州刺史以介為府長史在職以清白¶
稱武帝謂何敬容曰蕭介甚貧可以處一郡復曰始興¶
郡頻無良守可以介為之由是出為始興太守及至甚¶
著威徳徴為少府卿尋加散騎常侍㑹侍中闕選司舉¶
王筠等四人並不稱㫖帝曰我門中久無此職宜用蕭¶
介為之介應對左右多所匡正帝甚重之遷都官尚書¶
<pb:KR2d0006_WYG_164-98a>¶
每軍國大事必先訪介帝謂朱异曰端右材也中大同¶
二年辭疾致仕帝優詔不許終不肯起乃遣謁者僕射¶
魏祥就拜光禄大夫太清中侯景於渦陽敗走入夀陽¶
帝勑助防韋黯納之介聞而上表致諫曰昔吕布殺丁¶
原以事董卓終誅董而為賊劉牢之反王恭以歸晋還¶
背晋以興妖狼子野心終無馴狎之性帝覽表為之歎¶
息卒不能用介性髙潔少交游唯與族兄琛從兄眎素¶
及洽從弟淑等文酒賞㑹時人以比謝氏烏衣之游初¶
<pb:KR2d0006_WYG_164-98b>¶
武帝總延後進二十餘人置酒賦詩臧盾以詩不成罰¶
酒一斗盾飲盡顔色不變言笑自若介染翰便成文無¶
加㸃帝兩美之曰臧盾之飲蕭介之文即席之美也年¶
七十三卒於家介第三子允最知名允弟引亦有器度¶
陳史皆有𫝊¶
臧嚴字彦威東莞莒人也髙祖燾宋光禄大夫自有𫝊¶
燾生邃宜都太守䆳生凝之尚書左丞凝之生稜齊後¶
軍參軍稜生嚴嚴㓜有孝性居父憂以毁聞孤貧勤學¶
<pb:KR2d0006_WYG_164-99a>¶
行止書卷不離手從叔未甄為江夏郡携嚴之官於途¶
中作屯遊賦又作七筭辭並典麗性孤介未嘗造請僕¶
射徐勉欲識之嚴終不詣累遷湘東王宣惠輕車府參¶
軍兼記室嚴於學多所諳記尤精漢書諷誦略皆上口¶
王嘗自執四部書目試之嚴自甲至丁卷中各對一事¶
并作者姓名遂無遺失王遷荆州随府轉西中郎安西¶
録事參軍歴義陽武寕郡守郡界蠻左前郡守常選武¶
人以兵鎮之嚴獨以數門生單車入境羣蠻悦服後卒¶
<pb:KR2d0006_WYG_164-99b>¶
於鎮南諮議參軍有文集十卷未甄燾曾孫也父潭左¶
戸尚書未甄有才幹少為外兄汝南周顒所知仕梁為¶
太尉長史丁所生母憂三年廬于墓側歴廷尉卿江夏¶
太守卒未甄子盾字宣卿㓜從徴士諸葛璩受五經通¶
章句璩學徒常有數十百人盾處其間無所狎比璩異¶
之歎曰此生重器王佐才也為尚書中兵郎盾美風姿¶
善容止每趨奏武帝甚悦焉入兼中書通事舍人盾有¶
孝性嘗随父宿直廷尉府母劉氏在宅夜暴亡盾左手¶
<pb:KR2d0006_WYG_164-100a>¶
中指忽痛不得寝及旦宅信果報凶問其感通如此服¶
未終父卒居喪五年不出廬戸形骸枯悴家人不識武¶
帝嘉之累勑抑譬服闕累遷御史中丞性公彊甚稱職¶
中大通五年帝幸同泰寺開講設四部大㑹衆數萬人¶
南越所獻馴象忽於衆中狂逸衆皆駭散唯盾與散騎¶
侍郎裴之禮嶷然自若帝甚嘉焉大同二年為中領軍¶
領軍管天下兵要監局事多盾為人敏贍有風力長於¶
撥繁職事甚理天監中吳平侯蕭景居職著聲至是盾¶
<pb:KR2d0006_WYG_164-100b>¶
復繼之後卒於領軍将軍諡曰忠盾弟厥字獻卿亦以¶
幹局稱累遷晋安太守郡居山海常結聚逋逃前後二¶
千石討捕不能止厥下車宣化諸凶黨皆襁負而出自¶
是居民復業然為政嚴酷少恩百姓謂之臧彪前後再¶
兼中書通事舍人卒於兼司農卿厥前後居職所掌之¶
局大事及蘭臺廷尉所不能决者勑並付厥厥辯㫁精¶
微咸得其理厥卒後有撾登聞鼓訴者求付清直舍人¶
武帝曰臧厥既亡此時便無可付其見知如此子操尚¶
<pb:KR2d0006_WYG_164-101a>¶
書三公郎¶
徐君蒨字懐簡東海郯人也祖孝嗣齊司空自有𫝊父¶
緄入梁位侍中太常信武将軍君蒨㓜聰朗好學尤長¶
丁部書問無不對善絃歌為湘東王鎮西諮議參軍頗¶
好聲色侍妾數十皆佩金翠曵羅綺服玩悉以金銀飲¶
酒數升便醉而閉門盡日酣歌毎遇歡謔則飲至斗有¶
時載妓肆意游行荆楚山川靡不畢踐朋從游好莫得¶
見之時㐮陽魚𢎞亦以豪侈稱於是府中謡曰北路魚¶
<pb:KR2d0006_WYG_164-101b>¶
南路徐然其服玩次於𢎞也君蒨辯於辭令湘東王嘗¶
出軍有人将婦從者王曰才愧李陵未能先誅女子将¶
非孫武遂欲驅戰婦人君蒨應聲曰項籍壮士猶有虞¶
兮之愛紀信成功亦資姬人之力君蒨文冠一府特有¶
輕豔之才新聲巧變人多諷習竟卒於官¶
　¶
　¶
　通志卷一百四十一¶
