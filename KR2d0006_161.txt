# -*- mode: mandoku-view; -*-
#+TITLE: 通志
#+DATE: 2015-08-24 22:28:14.311293
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR2d0006_WYG_161-1a>¶
欽定四庫全書¶
　通志卷一百三十六¶
　宋　右　廸　功　郎　鄭　樵　漁　仲　撰¶
　列傳第四十九¶
　宋¶
　　沈慶之(慶之弟/子文秀)沈攸之(臧寅/邕之)　(邊榮之程/宗儼)宗慤¶
　　栁元景　殷孝祖(族子/琰)劉勔　魯爽(弟/秀)薛安都¶
　　鄧琬(劉/胡)宗越(譚金一/童太)吳喜　黄回(王宜興/髙道慶)¶
<pb:KR2d0006_WYG_161-1b>¶
沈慶之字𢎞先吳郡武康人也少有志力晉末孫恩作¶
亂使其衆寇武康慶之未冠随鄉族擊之屢㨗由是以¶
勇聞荒擾之後鄉邑離散慶之躬耕壟畝勤苦自立年¶
三十未知名兄敞之為趙倫之征虜參軍監南陽郡擊¶
蠻有功遂即真慶之往襄陽省兄倫之見而賞之倫之¶
子伯符為竟陵太守倫之命伯符版為寧逺中兵參軍¶
時竟陵蠻屢為寇慶之為設規畧每擊破之伯符由此¶
致將帥之稱永初二年慶之除殿中員外將軍又随伯¶
<pb:KR2d0006_WYG_161-2a>¶
符𨽻到彦之北侵伯符病歸慶之仍𨽻檀道濟道濟北¶
伐還白文帝稱慶之忠謹曉兵上使領隊防東掖門稍¶
得引接出入禁省領軍劉湛知之欲相引接謂之曰卿¶
在省年月久比當相論慶之正色曰下官在省十年自¶
應得轉不復以此仰累尋為正員將軍及湛被収之夕¶
上開門召慶之慶之戎服履韎縛袴入上見而驚曰卿¶
何意乃爾急装慶之曰夜半喚隊主不容緩服乃遣収¶
吳郡太守劉斌殺之元嘉十九年雍州刺史劉道産卒¶
<pb:KR2d0006_WYG_161-2b>¶
羣蠻大動征西司馬朱脩之討蠻失利以慶之為建威¶
將軍率衆助脩之脩之失律下獄慶之專軍進討大破¶
緣沔諸蠻擒生口七千人後為孝武撫軍中兵參軍孝¶
武以本號為雍州随府西上時蠻寇太甚水陸梗阻孝¶
武不得進遣慶之掩討大破之降二萬口孝武至鎮而¶
驛道蠻反慶之又討之平定諸山獲七萬餘口又翦定¶
鄖山蠻擒三萬餘口還都復為廣陵王誕北中郎中兵¶
參軍加建威將軍南濟隂太守雍州蠻又為寇慶之以¶
<pb:KR2d0006_WYG_161-3a>¶
將軍太守復随誕入沔及至襄陽率後軍中兵參軍栁¶
元景随郡太守宗慤等伐沔北諸山蠻大破之威震諸¶
山羣蠻皆稽顙歸順慶之患頭風嘗好著狐皮㡌羣蠻¶
惡之號曰蒼頭公每見慶之軍輙畏懼曰蒼頭公已復¶
來矣慶之引軍出前後破降甚衆又討犬羊諸山蠻蠻¶
緣險築重城施門櫓甚峻慶之連營山下營中開門相¶
通又令諸軍各穿池於營内朝夕不外汲兼以防蠻之¶
火頃之風甚蠻夜下山人提一炬燒營火至輙以池水¶
<pb:KR2d0006_WYG_161-3b>¶
灌滅之蠻被圍守日久並飢乏自後稍出歸附慶之前¶
後所獲之蠻並移京邑以為營户二十七年遷太子步¶
兵校尉其年文帝將北侵慶之諫曰馬步不敵為日已¶
久請舎逺事且以到彦之檀道濟言之道濟再行無功¶
彦之失利而反今料王元謨等未踰兩將六軍之盛不¶
過往時恐重辱王師難以得志上曰王師再屈别有所¶
由道濟養寇自資彦之中塗疾動虜所恃唯馬夏水浩¶
大泛舟濟河碻磝必走滑臺小戍易可覆拔剋此二戍¶
<pb:KR2d0006_WYG_161-4a>¶
館穀弔民虎牢洛陽自然不固比及冬間城守相接胡¶
馬過河便成禽也慶之又固陳不可時丹陽尹徐湛之¶
吏部尚書江湛並在坐上使湛之等難慶之慶之曰為¶
國譬如治家耕當問奴織當訪婢陛下今欲伐國而與¶
白面書生輩謀之事何由濟上大笑及軍行慶之副元¶
謨元謨進圍滑臺慶之與蕭斌留守碻磝仍領斌輔國¶
司馬元謨攻滑臺積旬不拔魏太武大軍南向斌遣慶¶
之將五千人救元謨慶之曰少軍輕往必無益也㑹元¶
<pb:KR2d0006_WYG_161-4b>¶
謨退還碻磝斌欲斬之慶之固諫乃止文帝後問何故¶
諫殺元謨對曰諸將奔退莫不懼罪自歸而死將至逃¶
散大敵方至未宜自弱是以諫耳帝嘉之蕭斌以前驅¶
敗績欲死固碻磝慶之曰深入寇境規求所欲退敗如¶
此何可久住㑹詔使至不許退斌復問計於慶之慶之¶
曰閫外之事將軍所專詔從逺來事勢已異節下有一¶
范増而不能用空議何施斌及坐者並笑曰沈公乃更¶
學問慶之厲聲曰衆人雖見古今不如下官耳學也元¶
<pb:KR2d0006_WYG_161-5a>¶
謨自以退敗求戌碻磝斌乃還歴城申坦垣䕶之共據¶
清口慶之奔驛馳歸二十九年師復行慶之固諫不從¶
以立議不同不使北出是時亡命司馬黒石廬江叛吏¶
夏侯方進在西陽五水讙動羣蠻自淮汝間至江沔咸¶
離其患乃遣慶之督諸將討之制江豫荆雍並遣軍受¶
慶之節度三十年孝武出次五洲總統羣帥慶之從巴¶
水出至五洲諮受軍略㑹孝武典籖董元嗣自建鄴還¶
陳元凶弑逆孝武遣慶之料諸軍慶之謂腹心曰蕭斌¶
<pb:KR2d0006_WYG_161-5b>¶
婦人不足數其餘將帥並易與耳今輔順討逆不憂不¶
濟也時元凶宻與慶之書令殺孝武慶之入未見孝武¶
稱疾不敢見慶之突前以元凶手書呈簡孝武泣求入¶
内與母辭慶之曰下官受先帝厚恩常願報徳今日之¶
事唯力是視殿下何見疑之深帝起再拜曰國家安危¶
在於將軍慶之即勒内外處分府主簿顔竣聞慶之至¶
馳入見帝曰今西方尚未知義師之舉而劭據有天府¶
首尾不相應赴此危道也宜待諸鎮脣齒然後舉事慶¶
<pb:KR2d0006_WYG_161-6a>¶
之厲聲曰今方興大事而黄頭小兒皆參預此禍至矣¶
宜斬以徇衆帝曰竣何不拜謝竣起再拜慶之曰君但¶
當知筆扎之事於是處分旬日内外整辦時皆謂神兵¶
百姓欣悦衆軍既集假慶之為武昌内史領府司馬孝¶
武還至尋陽慶之栁元景並以天下無主勸孝武即位¶
不許賊劭遣慶之門生錢無忌齎書説慶之解甲慶之¶
執無忌白之孝武踐阼以慶之為領軍將軍尋出為南¶
兖州刺史加都督鎮旴台封南昌縣公孝建元年正月¶
<pb:KR2d0006_WYG_161-6b>¶
魯爽等反遣慶之與薛安都等往討之安都臨陣斬爽¶
進慶之鎮北大將軍尋與栁元景俱開府儀同三司固¶
辭改封始興郡公慶之以年滿七十固請辭事上嘉其¶
意許之以為侍中左光祿大夫開府儀同三司又固讓¶
乃至稽顙自陳言輙涕泣上不能奪聴以郡公罷就第¶
月給錢十萬米百斛衞史五十人大明三年司空竟陵¶
王誕據廣陵反復以慶之都督南兖徐三州諸軍事車¶
騎大將軍開府儀同三司率衆討之誕遣客沈道愍齎¶
<pb:KR2d0006_WYG_161-7a>¶
書説慶之餉以玉鐶刀慶之遣道愍反數以罪惡慶之¶
至城下誕登城謂曰沈公君白首之年何為來此慶之¶
曰朝廷以君狂愚不足勞少壯故使僕來耳慶之塞塹¶
造攻道立行樓土山并諸攻具時夏雨不得攻城上使¶
御史中丞庾徽之奏免慶之官以激之制無所問誕餉¶
慶之食提挈者百餘人慶之不開悉焚之誕於城上投¶
函表令慶之為送慶之曰我奉制討賊不能為汝送表¶
每攻城慶之輙身先士卒上戒之曰卿為督帥當令處¶
<pb:KR2d0006_WYG_161-7b>¶
分有方何須身受矢石邪自四月至七月乃屠城斬誕¶
進慶之司空又固讓爵於是與栁元景並依晉宻陵侯¶
鄭袤故事朝㑹慶之位次司空元景在從公之上給䘏¶
吏五十人門施行馬初慶之嘗夢引鹵簿入厠中慶之¶
甚惡入厠之鄙時有善占夢者為解之曰君必大富貴¶
然未在旦夕問其故答云鹵簿故是富貴容厠中所謂¶
後帝也知君富貴不在今主及中興之功自五校至是¶
而登三事四年西陽五水蠻復為寇慶之以郡公統諸¶
<pb:KR2d0006_WYG_161-8a>¶
軍討平之慶之居清明門外有宅四所室宇甚麗又有¶
園舎在婁湖慶之一夜擕子孫徙居之以宅還官悉移¶
親戚中表於婁湖列門同閈焉廣開田園之業每指地¶
語人曰錢盡在此慶之中興初身享大國家素富厚産¶
業累萬金奴僮千計再獻錢千萬穀萬斛以始興封優¶
近求改封南海郡不許妓妾十數人並美容工藝慶之¶
優㳺無事盡意歡愉自非朝賀不出門每從逰幸及校¶
獵據鞍陵厲不異少壯太子妃上孝武金鏤匕筯及杅¶
<pb:KR2d0006_WYG_161-8b>¶
杓上以賜慶之曰觴爵之賜宜以大夫為先也上嘗歡¶
飲普令羣臣賦詩慶之粗有口辨手不知書眼不識字¶
上逼令作詩慶之曰臣不知書請口授師伯上即令顔¶
師伯執筆慶之曰微生值多幸得逢時運昌朽老筋力¶
盡徒步還南岡辭榮此聖世何愧張子房上甚悦衆坐¶
稱其詞意之美孝武晏駕慶之與栁元景等並受顧命¶
遺詔若有大軍旅及征討悉委慶之前廢帝立加慶之¶
几杖給三望車一乗慶之每朝賀常乗猪鼻無幰車左¶
<pb:KR2d0006_WYG_161-9a>¶
右從者不過三五騎履行園田政一人視馬而已每農¶
桑劇日無人從行遇之者不知三公也及加三望車謂¶
人曰我每逰履園田有人時則與馬成三無人時則與¶
馬成二今乗此車安所之乎及賜几杖並固讓栁元景¶
顔師伯嘗詣慶之㑹其逰田元景等鳴笳列卒滿道慶¶
之獨與左右一人在田見之悄然改容曰夫貧賤不可¶
居富貴亦難守吾與諸公並出貧賤因時際㑹榮貴至¶
此唯當共思損挹之事老子八十之年目見成敗者已¶
<pb:KR2d0006_WYG_161-9b>¶
多諸君炫此車服欲何為乎於是插杖而耘不為之顧¶
元景等徹侍蹇裳從之慶之乃與相對為歡慶之既通¶
貴鄉里老舊素輕慶之者後見皆膝行而前慶之歎曰¶
故是昔時沈公時諸沈為劫者數十人士民悉患之慶¶
之詭為置酒大㑹於坐一時殺之於是合境肅清人皆¶
喜悦廢帝狂悖無道衆咸勸慶之廢立及栁元景等連¶
謀以告慶之慶之與江夏王義恭不厚發其事帝誅義¶
恭元景等以慶之為侍中太尉及義陽王昶反慶之從¶
<pb:KR2d0006_WYG_161-10a>¶
帝渡江總統衆軍帝凶暴日甚慶之猶盡言諫諍帝意¶
稍不悦及誅何邁慮慶之不同量其必至乃開青溪諸¶
橋以絶之慶之果往不得度而歸帝又忌慶之乃遣其¶
從子攸之齎藥賜慶之死時年八十是嵗旦慶之夢有¶
人以兩疋絹與之謂曰此絹足度慶之寤而謂人曰老¶
子今年不免兩疋八十尺也足度無盈餘矣乃死贈賻¶
甚厚追贈侍中太尉如故給鸞輅輼輬車前後羽葆鼓¶
吹諡曰忠武公未及𦵏帝敗明帝即位追贈侍中司空¶
<pb:KR2d0006_WYG_161-10b>¶
諡曰襄公太始七年改封蒼梧郡公慶之羣從婚戚由¶
慶之在列位者數十人長子文叔位侍中慶之之死也¶
不肯飲藥攸之以被掩殺之文叔宻取藥藏錄或勸文¶
叔逃避文叔見帝斷截江夏王義恭支體慮奔亡之日¶
帝怒容致義恭之變乃飲藥自殺文叔子昭明位祕書¶
郎聞父死曰何忍獨生亦自縊死元徽元年還復先封¶
時改始興為廣興昭明子曇亮襲廣興郡公齊受禪國¶
除慶之次子文季與昭明昭略列在齊史慶之弟邵之¶
<pb:KR2d0006_WYG_161-11a>¶
南中郎行參軍邵之子文秀字仲逺前廢帝時累遷青¶
州刺史將之鎮部曲出次白下文秀説慶之以帝狂悖¶
禍在難測欲以見衆圖之慶之不從及行慶之果見害¶
帝又遣直閤將軍江方興領兵誅文秀未至而明帝已¶
定亂時晉安王子勛據尋陽文秀與徐州刺史薛安都¶
等並同子勛反尋陽平定明帝遣其弟文景喻之文秀¶
即歸命請罪詔即安本任泰始四年封新城縣侯先是¶
冀州刺史崔道固亦據城同反與文秀遣使引魏魏遣¶
<pb:KR2d0006_WYG_161-11b>¶
慕容白曜援之及白曜至而文秀已受朝命遂嬰城固¶
守文秀善於撫馭被圍三載無叛者五年竟為白曜所¶
剋城陷文秀取所持節衣冠儼然坐齋内亂兵入曰文¶
秀何在文秀厲聲曰身是兵人執而裸送于白曜左右¶
令拜文秀曰各二國大臣無相拜禮白曜忿之因至撾¶
撻後還其衣為之設饌與長史房天樂司馬沈嵩等鎖¶
送代京面縛數罪宥死待為下客給以麤衣蔬食魏獻¶
文重其節稍亦嘉禮之拜外都下大夫孝文帝初遷外¶
<pb:KR2d0006_WYG_161-12a>¶
都大官孝文嘉其忠於國賜絹綵二百匹後為南征都¶
將臨發賜以戎服除懐州刺史假吳郡公文秀在州政¶
尚清節不能禁止盜賊然大興水田於公私頗有利益¶
卒官子保冲後為徐州冠軍長史坐據清口退敗有司¶
處之死刑孝文詔保冲文秀之子可特原命配洛陽作¶
部終身宣武時卒於下邳太守房天樂者清河人滑稽¶
多智文秀拔為長史督齊郡州事一以委之卒于洛陽¶
弟子嘉慶漁陽太守¶
<pb:KR2d0006_WYG_161-12b>¶
沈攸之字仲達司空慶之之從父兄子也父叔仁為衡¶
陽王義季征西府長史兼行參軍領隊攸之少孤貧元¶
嘉二十七年魏軍南攻朝廷發三吳民丁攸之亦被發¶
及至建鄴詣領軍將軍劉遵考求補白下隊主遵考以¶
為形陋不堪攸之歎曰昔孟嘗身長六尺為齊相今求¶
士取肥大者哉因随慶之征討二十九年征西陽蠻始¶
補隊主巴口建義授南中郎將版長兼行參軍新亭之¶
戰身被重創事寧為太尉行參軍封平洛縣五等侯随¶
<pb:KR2d0006_WYG_161-13a>¶
府轉大司馬行參軍晉世京邑二岸揚州舊置都部從¶
事分掌二縣非違永初以後罷省孝建三年復置其職¶
攸之掌北岸㑹稽孔璪掌南岸後又罷攸之遷員外散¶
騎侍郎又随慶之征廣陵屢有功被箭破骨孝武以其¶
善戰配以仇池步矟事平當加厚賞為慶之所抑遷太¶
子旅賁中郎攸之甚恨之前廢帝景和元年除豫章王¶
子尚車騎中兵參軍直閤與宋越譚金等並廢帝所寵¶
誅戮羣公攸之等皆為之用命封東興縣侯明帝即位¶
<pb:KR2d0006_WYG_161-13b>¶
以例削封尋告宋越譚金等謀反復召為直閤㑹四方¶
反叛南賊已次近道以攸之為寧朔將軍尋陽太守率¶
軍據虎檻時王元謨為大統未發前鋒有五軍在虎檻¶
五軍又駱驛繼至每夜各立姓號不相稟受攸之謂軍¶
吏曰今衆軍同舉而姓號不同若有耕夫漁婦夜相呵¶
叱便致駭亂此敗道也請就一軍取號衆咸從之殷孝¶
祖為前鋒都督大失人情攸之内撫將士外諧羣帥衆¶
並安之時殷孝祖中流矢死軍主范潛率五百人投賊¶
<pb:KR2d0006_WYG_161-14a>¶
人情震駭並謂攸之宜代孝祖為統時建安王休仁屯¶
虎檻總統衆軍聞孝祖死遣寧朔將軍江方興龍驤將¶
軍劉靈遺各率三千人赴赭圻攸之以為孝祖既死賊¶
有乗勝之心明日若不更攻則示之以弱方興名位相¶
亞必不為已下軍政不一致敗之由乃率諸軍主詣方¶
興推重并慰勉之方興甚悦攸之既出諸軍主並尤之¶
攸之曰卿忘亷藺賈寇事邪吾本以濟國活家豈計此¶
之升降明旦進戰自寅訖午大破賊於赭圻尋進號輔¶
<pb:KR2d0006_WYG_161-14b>¶
國將軍代孝祖督前鋒諸軍事薛常保等在赭圻食盡¶
南賊大帥劉胡屯濃湖以囊盛米繫流查及船腹陽覆¶
船順風而下以餉赭圻攸之疑其有異遣人取船及流¶
查大得囊米尋剋赭圻遷寧蠻校尉雍州刺史加都督¶
袁顗復率大衆來入鵲尾相持既久軍主張興世越鵲¶
尾上據錢溪劉胡自攻之攸之率諸將攻濃湖錢溪信¶
至大破賊攸之悉以錢溪所送胡軍耳鼻示之顗駭懼¶
急追胡還攸之諸軍悉力進攻多所斬獲胡於是棄衆¶
<pb:KR2d0006_WYG_161-15a>¶
而奔顗亦奔走赭圻濃湖之平也賊軍委棄資財珍貨¶
山積諸軍各競収歛以彊弱為少多唯攸之與張興世¶
約勒所部不犯秋毫諸將以此多之攸之進平尋陽遷¶
中領軍封貞陽縣公時劉遵考為光祿大夫攸之在御¶
坐謂遵考曰形陋之人今何如帝問之攸之依實對帝¶
大笑累遷郢州刺史為政刻暴或鞭士大夫上佐以下¶
忤意輙面加詈辱而曉達吏事自彊不息士民畏憚人¶
莫敢欺聞有虎輙自圍捕往無不得一日或得兩三或¶
<pb:KR2d0006_WYG_161-15b>¶
逼暮不禽則宿昔圍守賦歛嚴苦徴發無度繕治船舸¶
營造器甲自至夏口便有異圖進監豫司之二郡軍事¶
進號領軍將軍泰豫元年明帝崩攸之與蔡興宗並在¶
外藩同豫顧命㑹巴西人李承明反蜀土騷擾時荆州¶
刺史建平王景素被徴新除荆州刺史蔡興宗未之鎮¶
乃遣攸之權行荆州事㑹承明已平乃以攸之都督荆¶
湘雍益梁寧南北秦八州諸軍事鎮西將軍荆州刺史¶
至荆州聚歛兵力養馬至二千餘疋皆分賦邏將士使¶
<pb:KR2d0006_WYG_161-16a>¶
耕田而食廩財悉充倉儲荆州作部嵗送數千人仗攸¶
之割留之簿上云供討四山蠻装戰艦數百千艘沈之¶
靈溪裏錢帛器械山積時幼主在位羣公當朝攸之漸¶
懐不臣之迹朝廷制度無復遵奉富貴擬於王者夜中¶
諸廂廊然燭達旦後房服珠玉者數百人皆一時絶貌¶
江州刺史桂陽王休範宻有異志欲以微㫖動攸之使¶
道士陳公昭作天公書一函題云沈丞相送付攸之門¶
者攸之不開書推檢得公昭送之朝廷後廢帝元徽二¶
<pb:KR2d0006_WYG_161-16b>¶
年休範舉兵襲京邑攸之謂僚佐曰桂陽今逼朝廷必¶
聲言吾與之同若不顛沛勤王必増朝野之惑於是遣¶
使受郢州刺史晉熙王燮節度㑹休範平使乃還進攸¶
之號征西大將軍開府儀同三司固辭開府攸之自擅¶
閫外朝廷疑憚之累欲徴入慮不受命乃止四年建平¶
王景素據京城反攸之復應朝廷景素尋卒時有臺直¶
閤髙道慶家在江陵因休在家牒其親戚十餘人求州¶
從事西曹攸之唯用三人道慶大怒自入州取教毁之¶
<pb:KR2d0006_WYG_161-17a>¶
而去道慶素便馬攸之與宴飲於㕔事前合馬槊道慶¶
槊中攸之馬鞍攸之怒索刃槊道慶馳馬而出還都説¶
攸之反狀請三千人襲之朝議慮其難濟齊髙帝又保¶
持不許楊運長等常相疑畏乃與道慶宻遣刺客齎廢¶
帝手詔以金餅賜攸之州府佐吏進其階級時有象三¶
頭至江陵城北數里攸之自出格殺之忽有流矢集攸¶
之馬鄣泥其後刺客事發廢帝亦殞順帝即位進攸之¶
號車騎大將軍開府儀同三司齊髙帝遣攸之長子司¶
<pb:KR2d0006_WYG_161-17b>¶
徒長史元琰齎廢帝刳斮之具以示攸之元琰至江陵¶
攸之大怒曰吾寧為王陵死不作賈充生尚未得即起¶
兵乃上表稱慶并與齊髙帝書云少帝昏狂宜與諸公¶
宻議共白太后下令廢之奈何交結左右親行弑逆移¶
易朝舊布置親黨宫閤管籥悉關他人吾不知子孟孔¶
明遺訓固如是乎足下既有賊宋之心吾敢捐包胥之¶
節書至朝廷恇懼攸之有素書十數行常韜兩襠角云¶
是明帝與己約誓又皇太后使至賜攸之燭十挺割之¶
<pb:KR2d0006_WYG_161-18a>¶
得太后手令曰國家之事一以委公其年十一月便舉¶
兵其妾崔氏許氏諫曰官年已老那不為百口作計攸¶
之指兩襠角以示之攸之素畜士馬資用豐積至是戰¶
士十萬鐵馬三千遣使要雍州刺史張敬兒梁州刺史¶
晁柏年司州刺史姚道和湘州行事庾珮玉巴陵内史¶
王文和等敬兒文和斬其使馳表以聞柏年道和珮玉¶
懐兩端宻相應和十二月十二日攸之遣軍相繼下攸¶
之自率大衆至夏口攸之將發江陵使沙門釋僧粲筮¶
<pb:KR2d0006_WYG_161-18b>¶
之云不至京邑當自郢州回還意甚不悦初發江津有¶
氣狀如塵霧從西北來正葢車上攸之聞齊髙帝世子¶
據盆口震懾不敢下因盡鋭攻郢城齊髙帝遣衆軍西¶
討尚書符征西府募得攸之有重賞并聲其罪惡齊髙¶
帝出頓新亭攸之攻郢城日久屢為郢州行事栁世隆¶
所破衆於是離散不可復制昇明二年還向江陵聞城¶
已為張敬兒所據無所歸乃與第三子中書侍郎文和¶
至華容之&KR0008;頭林投州吏家此吏嘗為攸之所鞭至是¶
<pb:KR2d0006_WYG_161-19a>¶
待攸之甚厚不以往罰為怨殺㹠薦食既而村人欲取¶
之攸之於櫟林與文和俱自經死村人斬首送都或割¶
其腹心有五竅征西主簿茍昭先以家財𦵏攸之攸之¶
晚好讀書手不釋卷史漢事多所記憶常嘆曰早知窮¶
達有命悔不十年讀書及攻郢城夜嘗風浪米船沈沒¶
倉曹參軍崔靈鳳女先適栁世隆子攸之正色謂曰當¶
今軍糧要急而卿不以在意由與城内婚姻邪靈鳳答¶
曰樂廣有言下官豈以五男易一女攸之懽然意解攸¶
<pb:KR2d0006_WYG_161-19b>¶
之招集才力之士随郡人雙泰真有幹力召不肯來攸¶
之遣二十人被甲追之泰真射殺數人欲過家將母去¶
事迫不獲單身走入蠻追者既失之錄其母去泰真既¶
失母乃自歸攸之不之罪曰此孝子也賜錢一萬轉補¶
隊主其抑情待士如此初攸之賤時與吳郡孫超之全¶
景文共乗一小船出京都三人共上引埭有人止之而¶
相之曰君三人皆當至方伯攸之曰豈有三人而俱有¶
此事相者曰骨法如此若有不驗便是相書誤耳其後¶
<pb:KR2d0006_WYG_161-20a>¶
攸之為郢荆二州刺史超之廣州刺史景文南豫州刺¶
史景文字𢎞達齊永明中卒於光祿大夫攸之初至郢¶
州有順流之志府主簿宗儼之勸攻郢城功曹臧寅以¶
為攻守勢異非旬日所拔若不時舉剉鋭損威攸之不¶
從既敗諸將帥皆奔散唯寅曰我委質事人豈可幸其¶
成而責其敗乃投水死攸之在荆州倉曹金城邊榮為¶
府錄事所辱攸之為榮鞭殺錄事攸之自江陵下以榮¶
為留府司馬守城敬兒將至人或説之使詣敬兒降榮¶
<pb:KR2d0006_WYG_161-20b>¶
曰受沈公厚恩一朝緩急便改易本心不能也城敗見¶
敬兒敬兒問曰邊公何為同人作賊何不早來榮曰沈¶
荆州舉義兵匡社稷身雖可滅要是宋世忠臣天下尚¶
有直言之士不可謂之為賊身本不蘄生何須見問敬¶
兒曰死不難得命斬之榮歡笑而去容無異色太山程¶
邕之素依随榮至是抱持榮謂敬兒曰君入人國不聞¶
仁惠之聲而先戮義士三楚之人寧蹈江漢而死豈肯¶
與將軍同日而生敬兒曰求死甚易何為不許先殺邕¶
<pb:KR2d0006_WYG_161-21a>¶
之然後及榮三軍莫不垂泣曰奈何一日殺二義士比¶
之臧洪及陳容廢帝之殞也攸之欲起兵問其知星人¶
葛珂之珂之曰自古起兵皆候太白太白見則成伏則¶
敗昔桂陽以太白伏時舉兵一戰授首此近世明驗今¶
蕭公廢昏立明正值太白伏時此與天合也且太白尋¶
出東方東方利用兵西方不利故攸之止不下及後舉¶
兵珂之又曰今嵗星守南斗其國不可伐攸之不從果¶
敗攸之表檄文疏皆其記室南陽宗儼之辭也事敗有¶
<pb:KR2d0006_WYG_161-21b>¶
司詰責之答曰士為知己用豈為君輩所識遂伏誅景¶
和中攸之與齊髙帝同直殿省申以歡好帝以長女義¶
興憲公主妻攸之第三子文和生二女並養之宫中恩¶
禮甚厚及嫁皆得素舊公家營遣焉齊武帝制以攸之¶
弟雍之孫僧昭為義興公主後僧昭別名法朗有道術¶
在藝術傳中¶
宗慤字元幹南陽湟陽人也叔父炳髙尚不仕慤年少¶
時炳問其所志慤答曰願乗長風破萬里浪炳曰汝若¶
<pb:KR2d0006_WYG_161-22a>¶
不富貴必破我門户兄泌娶妻始入門夜被劫慤年十¶
四挺身與劫相拒十餘人皆披散不得入室時天下無¶
事士人並以文義為業炳既髙尚諸子羣從皆愛好墳¶
典而慤獨任氣好武故不為鄉曲所知江夏王義恭為¶
征北將軍南兖州刺史慤随鎮廣陵引以為客時從兄¶
綺為府主簿與慤同住綺妾與給吏牛秦私通綺嘗入¶
直而秦潛來就妾慤知之操刃入内殺秦然後白綺義¶
恭壯其意不罪也後以補國上軍將軍元嘉二十三年¶
<pb:KR2d0006_WYG_161-22b>¶
伐林邑慤自奮願行義恭舉慤有膽勇乃除振武將軍¶
為安西參軍蕭景憲軍副随交州刺史檀和之圍區粟¶
城林邑遣將范毗沙達來救區粟和之遣偏軍拒之為¶
賊所敗又遣慤慤乃分軍為數道偃旗潛進令曰聴鼓¶
譟乃出山路榛深賊不為防卒見軍至驚走慤拔區粟¶
乗勝泛海逕入象浦林邑王范陽邁傾國來逆以具装¶
被象前後無際諸將欲待後軍集然後進慤曰吾已屠¶
堅城我氣方厲彼膽已破一戰可定然吾聞外國有師¶
<pb:KR2d0006_WYG_161-23a>¶
子威服百獸乃制為其形與象相禦象果驚奔衆因潰¶
亂慤乃奮擊陽邁逆走遂克林邑収其珍異皆是未名¶
之寳金銀各六萬兩其餘雜物不可勝計慤部領還臺¶
一無所取既至唯有被梳枕刷此外蕭然文帝甚嘉之¶
以為征北中兵參軍詔随沈慶之討蠻慤與諸將攻之¶
羣蠻大潰由是畏服三十年孝武伐逆召慤為南中郎¶
諮議參軍領中兵新亭之戰與栁元景守北柵事平功¶
次元景孝武即位以為左衞將軍封洮陽侯孝建中遷¶
<pb:KR2d0006_WYG_161-23b>¶
豫州刺史監五州諸軍事先是鄉人庾業家甚富豪侈¶
侯服玉食與賔客相對膳必方丈而為慤設粟飯菜葅¶
謂賔客曰宗軍人串噉麤食慤致飽而退初無異辭至¶
是業為慤長史帶梁郡太守慤待之甚厚不以昔事為¶
嫌大明三年竟陵王誕據廣陵反慤表求赴討乗驛詣¶
都面受節度時車駕出白下㑹慤至上停輿慰勉慤聳¶
躍數十左右顧盼上壯之初誕誑其衆云宗慤率衆助¶
我及慤至躍馬繞城呼曰我宗慤也𨽻車騎大將軍沈¶
<pb:KR2d0006_WYG_161-24a>¶
慶之自當攻道事平入為左衞將軍五年從獵堕馬脚¶
折不堪朝直以為光祿大夫加金章紫綬有佳牛堪進¶
御官買不肯賣坐免官明年復先職廢帝即位為寧蠻¶
校尉雍州刺史加都督卒贈征西將軍諡曰肅侯配食¶
孝武廟庭子雍雲卒子元寳嗣¶
栁元景字孝仁河東解人也髙祖純位平陽太守不拜¶
曽祖卓自本郡遷於襄陽官至汝南太守祖恬西河太¶
守父憑馮翊太守元景少便弓馬數随父伐蠻以勇稱¶
<pb:KR2d0006_WYG_161-24b>¶
寡言語有器質荆州刺史謝晦聞其名要之未及往而¶
晦敗雍州刺史劉道産深愛其能㑹荆州刺史江夏王¶
義恭復召之道産謂曰久規相屈今貴王有召難輙相¶
留殊為罔罔丁父憂服闋累遷義恭司徒太尉城局參¶
軍文帝見而又知之先是劉道産在雍州有惠化逺蠻¶
歸懐皆出緣沔為村落户口殷盛及道産死羣蠻大為¶
寇暴孝武西鎮襄陽義恭薦元景乃以為虎威將軍随¶
郡太守及至廣設方畧斬其渠帥數百人郡境肅然随¶
<pb:KR2d0006_WYG_161-25a>¶
王誕鎮襄陽元景復為後軍中兵參軍及朝廷大舉北¶
討使諸鎮各出軍二十七年八月誕遣尹顯祖出貲谷¶
魯方平薛安都龎法起入盧氏田義仁出魯陽加元景¶
建威將軍總統羣帥後軍外兵參軍龎季明年七十三¶
秦冠族羌人多附之求入長安招懐關陜乃自貲谷入¶
盧氏盧氏人趙難納之法起方平安都諸軍遂入盧氏¶
以趙難為盧氏令難驅率義徒為衆軍鄉導法起等度¶
鐵嶺山次關方口季明出木城與法起相㑹元景大軍¶
<pb:KR2d0006_WYG_161-25b>¶
次臼口以前鋒深入懸軍無繼馳遣尹顯祖入盧氏以¶
為諸軍聲援元景以軍食不足難可曠日相持乃束馬¶
懸車引軍上百丈崖出温谷以入盧氏法起諸軍進次¶
方伯堆去𢎞農五里遂進圍𢎞農城生擒太守李初古¶
以下百姓安堵元景引軍度熊耳山安都頓軍𢎞農法¶
起進據潼關季明率方平趙難諸軍向陜十一月元景¶
率衆至𢎞農營於關方口誕以元景為𢎞農太守初安¶
都留住𢎞農而諸軍已進陜元景既到謂安都曰卿無¶
<pb:KR2d0006_WYG_161-26a>¶
坐守空城而令龎公孤軍深入宜急進軍衆軍並造陜¶
下列營以逼之並大造攻具魏城臨河為固恃險自守¶
季明安都方平顯祖趙難諸軍頻三攻未拔而魏洛州¶
刺史張是提率二萬衆度崤救之安都方平列陣於城¶
東南以待之魏兵大合䡖騎挑戰安都嗔目横矛單騎¶
突陣四向奮擊左右皆辟易殺傷不可勝計於是衆兵¶
鼓噪俱前士皆殊死戰魏多縱突騎衆軍患之安都怒¶
甚乃脱兜鍪解所帶鎧唯着絳衲兩襠衫馬亦去具装¶
<pb:KR2d0006_WYG_161-26b>¶
馳奔入賊陣猛氣咆勃所向無前當其鋒者無不應刃¶
而倒如是者數四每入衆無不披靡魏軍奔入城詰朝¶
魏軍又出列陣於城外方平諸軍並成列安都并領馬¶
軍方平悉勒步卒左右掎角之餘諸義軍方於城西南¶
列陣方平謂安都曰今勍敵在前堅城在後是吾取死¶
之日卿若不進我當斬卿我若不進卿當斬我也安都¶
曰善我豈惜身命乎遂列陣合戰初魏軍之將至也方¶
平遣驛馳告元景時諸軍糧盡各餘數日食元景方督¶
<pb:KR2d0006_WYG_161-27a>¶
義租并上驢馬以為糧運之計遣軍副栁元怙勒衆從¶
城南門函道直出北向結陣鼓譟而前魏衆大駭安都¶
方平一時齊奮安都不勝其憤横矛直前出入魏陣殺¶
傷甚多流血凝肘矛折易之復入軍副譚金率騎從而¶
奔之自詰旦戰至日晏魏衆大潰斬張是提元景輕騎¶
晨至面縛軍門者二千餘人諸將欲盡殺之元景以為¶
不可乃釋而遣之皆稱萬嵗而去法起長驅入關關中¶
義徒蜂起元景進軍𢎞農入壺關口時北討諸軍王元¶
<pb:KR2d0006_WYG_161-27b>¶
謨等敗退魏兵深入文帝以元景不宜獨進且令班師¶
元景乃率諸軍自狐關度白楊嶺出于長洲安都斷後¶
宋越副之法起自潼關向商城與元景㑹季明亦從胡¶
谷南歸諸將並有功而入誕登城望之以鞍下馬迎元¶
景除元景寧朔將軍時魯爽向虎牢復使元景率安都¶
等北出爽退乃還再出北侵威信著於境外孝武入討¶
元凶以為諮議參軍配萬人為前鋒宗慤安都等十三¶
軍皆𨽻焉時義軍船乗小陋慮水戰不敵元景至蕪湖¶
<pb:KR2d0006_WYG_161-28a>¶
大喜倍道兼行潜至新亭依山建壘柵東西據險劭自¶
登朱雀門督軍以元景壘塹未立遂攻之元景令軍中¶
曰鼓繁氣易衰呌數力易竭但各銜枚疾戰一聴吾營¶
鼓音元景察賊氣衰竭乃命開壘鼓譟以奔之賊衆大¶
潰劭更率餘衆自來攻壘復大破之劭僅以身免上至¶
新亭即位以元景為侍中領左衞將軍尋轉寧蠻校尉¶
雍州刺史監雍梁南北秦四州荆之竟陵随二郡諸軍¶
事始上在巴口問元景事平何所欲對曰若有過恩願¶
<pb:KR2d0006_WYG_161-28b>¶
還鄉里故有此授初臧質起義以南譙王義宣闇弱易¶
制欲相推奉潜報元景使率所領西還元景即以質書¶
呈孝武語其信曰臧冠軍當是未知殿下舉義耳方應¶
伐逆不容西還質以此恨之及元景為雍州質慮其為¶
荆州後患稱爪牙不宜逺出上重違其言更以元景為¶
領軍將軍加散騎常侍領石頭戍封枝江縣公孝建元¶
年魯爽反遣左衞將軍王元謨討之加元景撫軍將軍¶
假節置佐繼元謨後以為領南蠻校尉雍州刺史加都¶
<pb:KR2d0006_WYG_161-29a>¶
督臧質義宣並反王元謨南據梁山垣䕶之薛安都度¶
據歴陽元景出屯采石元謨求益兵上使元景進屯姑¶
熟元景悉遣精兵助王元謨以羸弱居守所遣軍多張¶
旗幟梁山望之如數萬人皆謂京師兵悉至由是克㨗¶
與沈慶之俱以本號開府儀同三司改封晉安郡公固¶
讓開府復為領軍太子詹事加侍中大明三年為尚書¶
令太子詹事侍中中正如故以封在嶺南改封巴東郡¶
公又命左光祿大夫開府儀同三司侍中中正如故又¶
<pb:KR2d0006_WYG_161-29b>¶
讓開府乃與沈慶之俱依晉宻陵侯鄭袤不受司空故¶
事六年進司空侍中中書令中正如故又固讓乃受驃¶
騎大將軍南兖州刺史留衞京都孝武晏駕與太宰江¶
夏王義恭僕射顔師伯並受遺詔輔幼主遷尚書令領¶
丹陽尹侍中將軍如故加開府儀同三司給班劒二十¶
人固辭班劒元景少時貧苦嘗下都至大雷日暮寒甚¶
頗有羈旅之嘆岸側有一老父自稱善相謂元景曰君¶
方大富貴位至三公元景以為戲之曰人生免飢寒幸¶
<pb:KR2d0006_WYG_161-30a>¶
甚豈望富貴老父曰後當相憶及貴求之不知所在元¶
景起自將帥及當朝理務雖非所長而有宏雅之美時¶
在朝勲要多事産業唯元景獨無所營南岸有數十畝¶
菜園守園人賣菜得錢三萬送還宅元景怒曰我立此¶
園種菜以供家中啖耳乃復賣以取錢奪百姓之利邪¶
以錢乞守園人孝武嚴暴無常元景雖荷寵遇常慮及¶
禍太宰江夏王義恭及諸大臣莫不重足屏息未嘗敢¶
私相往來孝武崩義恭元景等並相謂曰今日始免横¶
<pb:KR2d0006_WYG_161-30b>¶
死義恭與義陽等諸王元景與顔師伯等常相馳逐聲¶
樂酣飲以夜繼晝前廢帝少有凶徳内不能平殺戴法¶
興後悖情轉露義恭元景等並憂懼無計乃與師伯等¶
謀廢帝立義恭持疑不能速決發覺帝親率宿衞兵自¶
出討之稱詔召元景左右奔告兵刃非常元景知禍至¶
整朝服乗車應召出門逢弟車騎司馬叔仁戎服左右¶
壯士數十人欲拒命元景苦禁之及出巷軍士大至元¶
景下車受戮容色恬然年六十長子慶宗有幹力而情¶
<pb:KR2d0006_WYG_161-31a>¶
性不倫孝武使元景送還襄陽於道賜死次子嗣宗紹¶
宗茂宗孝宗文宗仲宗成宗秀宗至是並遇禍元景六¶
弟僧景僧珍叔宗叔政叔珍叔仁僧珍叔仁及子姪在¶
都下襄陽死者數十人元景少子承宗嗣宗子謩並在¶
孕獲全明帝即位贈太尉班劍三十人羽葆鼓吹一部¶
諡曰忠烈公元景從父兄元怙大明末同晉安王子勛¶
為逆事敗歸降元景從祖弟光世留鄉里在魏為河北¶
大守封西陵男與司徒崔浩親浩被誅光世南奔明帝¶
<pb:KR2d0006_WYG_161-31b>¶
時位右衞將軍順陽太守子欣慰謀反光世賜死叔宗¶
子世隆叔珍子慶逺齊史並有傳¶
殷孝祖陳郡長平人也曾祖羡晉光祿勲父祖宦並不¶
達孝祖少誕節好酒色有氣幹孝武帝時以軍功仕至¶
積射將軍前廢帝景和元年為兖州刺史明帝即位四¶
方反叛孝祖外甥司徒參軍頴川荀僧韶建議銜命徴¶
孝祖入朝上遣之時徐州刺史薛安都遣薛索兒等屯¶
據津徑僧韶間行得至説孝祖曰景和凶狂開闢未有¶
<pb:KR2d0006_WYG_161-32a>¶
朝野憂危假命刻漏主上曽不浹辰夷凶翦暴國亂朝¶
危宜立長主公卿百辟人無異議而羣迷相扇搆造無¶
端貪利幼弱競懐希幸舅少有立功之志長以氣節成¶
名若能控濟河義勇還奉朝廷非惟匡主靜亂乃可以¶
垂名竹帛孝祖即日棄妻子率文武二千人随僧韶還¶
都時普天同逆朝廷惟保丹陽一郡而永世縣尋又反¶
叛内外憂危咸欲奔散孝祖忽至人情乃安進號冠軍¶
將軍假節督前鋒諸軍事遣向虎檻拒對南賊御仗先¶
<pb:KR2d0006_WYG_161-32b>¶
有諸葛亮筒袖鎧鐵㡌二十五石弩射之不能入上悉¶
以賜孝祖孝祖負其誠節陵轢諸將臺軍有父子兄弟¶
在南者孝祖並欲推治由是人情乖離莫樂為用時賊¶
據赭圻孝祖將進攻之與大將王元謨別悲不自勝衆¶
並駭怪泰始二年三月三日孝祖與賊合戰每戰常以¶
鼓蓋自随軍中相謂曰殷統軍可謂死將矣與賊交鋒¶
而以羽儀自標顯若射者十手攅射欲不斃得乎是日¶
於陣中流矢死追贈建安縣侯諡曰忠孝祖族子琰字¶
<pb:KR2d0006_WYG_161-33a>¶
敬珉父道鸞位衡陽王義季右軍長史琰少為文帝所¶
知見遇與琅邪王景文相埒前廢帝永光元年累遷黄¶
門侍郎出為山陽王休祐右軍長史南梁郡太守休祐¶
入朝琰乃行府州事明帝泰始元年以休祐為荆州㑹¶
晉安王子勛反即以琰為豫州刺史土人前右軍杜叔¶
寳等並勸琰同逆琰素無部曲無以自立受制於叔寳¶
二年正月帝遣輔國將軍劉勔西討之築長圍創攻道¶
於東南角并作大蝦蟇車載土以牛皮䝉之三百人推¶
<pb:KR2d0006_WYG_161-33b>¶
以塞壍十二月琰乃始降時琰有疾以版輿自詣將帥¶
面縛請罪勔並撫宥之無所誅戮後除少府加給事中¶
卒官琰性和雅靜素寡嗜慾諳前世舊事事兄甚謹少¶
以名行見稱在夀陽被攻圍積時為城内所懐附揚州¶
刺史王景文征西將軍蔡興宗司空褚淵並相與友善¶
劉勔字伯猷彭城上里人也祖懐義父潁之位並郡守¶
勔少有志節兼好文義家貧仕宋初為廣州増城令稍¶
遷鬱林太守大明初還都徐州刺史劉道隆請為寧朔¶
<pb:KR2d0006_WYG_161-34a>¶
司馬竟陵王誕據廣陵為逆勔随道隆受沈慶之節度¶
事平封金城縣五等侯除西陽王子尚撫軍參軍入直¶
閤先是費沈伐陳壇不剋乃除勔龍驤將軍西江督䕶¶
鬱林太守勔既至随宜翦定大致名馬并獻珊瑚連樹¶
上甚悦前廢帝即位為屯騎校尉又入直閤明帝即位¶
江州刺史晉安王子勛為逆四方響應勔以本官領建¶
平王景素輔國司馬進據梁山㑹豫州刺史殷琰反叛¶
召勔還都復兼山陽王休祐驃騎司馬致討破琰將劉¶
<pb:KR2d0006_WYG_161-34b>¶
順於寃唐杜叔寳於横唐琰嬰城固守自始春至於末¶
冬勔内攻外禦戰無不捷善撫將帥以寬厚為衆所依¶
將軍王廣之求勔所自乗馬諸將並忿廣之叨冒勸勔¶
以法裁之勔歡笑即時解馬與廣之及琰開門請降勔¶
約令三軍不得妄動城内士民秋毫無所失百姓感悦¶
咸曰來蘇百姓生為立碑還京都拜太子右衞率封鄱¶
陽侯遷右衞將軍行豫州刺史加都督後徴拜散騎常¶
侍中領軍勔以世路糾紛有懐止足求東陽郡上以勔¶
<pb:KR2d0006_WYG_161-35a>¶
啓徧示羣臣自尚書僕射袁粲以下莫不稱賀或謂其¶
辭宜許上曰巴陵建平二王並有獨往之志若世道寧¶
晏皆當申其所請勔經始鐘嶺之南以為栖息聚石蓄¶
水髣髴邱中朝士雅素者多往㳺之明帝臨崩顧命以¶
為守尚書右僕射中領軍廢帝即位加兵五百人元徽¶
初月犯右執法太白犯上將或勸勔解職勔曰吾執心¶
行已無愧幽明若才䡖任重灾𤯝必及天道宻微避豈¶
能免桂陽王休範為亂奄至建鄴加勔使持節鎮軍將¶
<pb:KR2d0006_WYG_161-35b>¶
軍置佐鎮扞石頭既而賊衆屯朱雀航南右軍將軍王¶
道隆率宿衞向朱雀聞賊已至急信召勔勔戰敗死之¶
事平贈司空諡曰昭公子悛齊史有傳¶
魯爽小字女生扶風郿人也祖宗之字彦仁晉太元末¶
自鄉里出襄陽歴官至南陽太守義熙元年起義以功¶
為雍州刺史武帝討劉毅與宗之同㑹江陵進號鎮北¶
將軍封南陽公自以非武帝舊𨽻屢建大功有自疑之¶
志㑹司馬休之見討猜懼因與休之北奔盡室入姚氏¶
<pb:KR2d0006_WYG_161-36a>¶
頃之病卒父軌一名象齒便弓馬膂力絶人為竟陵太¶
守随父入姚氏及武帝定長安軌與休之北奔魏魏以¶
軌為荆州刺史襄陽公鎮長社孝武鎮襄陽軌遣親人¶
程整奉書規欲南歸拔髮致誠以昔殺劉康祖及徐湛¶
之父故不敢歸文帝累遣招納許以為司州刺史爽少¶
有武藝魏太武知之常置左右元嘉二十六年軌死爽¶
代為荆州刺史襄陽公鎮長社㓜染殊俗無復華風麤¶
中使酒數有過失太武怒將誅之爽懼宻懐歸南計爽¶
<pb:KR2d0006_WYG_161-36b>¶
有七弟次弟秀小字天念頗有意畧仕魏以軍功為中¶
書郎封廣陵侯或告太武鄴人欲反復遣秀檢察并燒¶
石虎時餘殘宫殿秀常乗驛往返是時病還遲為太武¶
所詰秀復恐懼太武尋南攻因從度河先是廣平人程¶
天祚為殿中將軍有武力元嘉二十七年助戍彭城為¶
魏所獲善鍼術深被太武賞愛封南安公常引置左右¶
恒勸秀令南歸及太武至𤓰步爽始得與秀定歸南之¶
謀及太武還至湖陸爽等請曰奴與南國有讐每兵來¶
<pb:KR2d0006_WYG_161-37a>¶
常慮禍及墳墓乞共迎喪還𦵏國都北方羣下言於其¶
主稱奴如中國稱臣也太武許之爽率腹心馳入虎牢¶
爽唯第三弟在北餘家屬悉自随部曲及願從合千家¶
奔汝南遣秀詣夀陽奉牋於南平王鑠曰爽秀得罪晉¶
朝負釁三世生長絶域逺身朔漠兄弟闔門淪沒偽朝¶
殞命不可還國無因延係南雲傾屬東日蓋猶痿人思¶
步盲者願明逼迫丹心仰希懐逺鑠馳驛以聞上大悦¶
下詔以爽為督司州五郡諸軍事征虜將軍司州刺史¶
<pb:KR2d0006_WYG_161-37b>¶
秀輔國將軍榮陽潁川二郡守其諸子弟及同契士庶¶
委征虜府以時申言詳加酬叙爽至汝南加領義陽内¶
史秀仍參右將軍南平王鑠軍事爽北鎮義陽是嵗元¶
嘉二十八年也魏人毁其墳墓明年四月入朝時太武¶
已崩上更謀經畧五月遣爽秀及程天祚等出許洛王¶
元謨攻碻磝不拔敗退爽亦収衆南還三十年元凶弑¶
逆南郡王義宣起兵入討爽即受命率部曲至襄陽與¶
雍州刺史臧質俱詣江陵義宣留爽江陵事平以爽為¶
<pb:KR2d0006_WYG_161-38a>¶
左將軍豫州刺史加都督爽至夀陽便曲意賔客爵命¶
士人蓄仗聚馬如寇將至元凶之為逆也秀在建鄴元¶
凶謂秀曰我為卿誅徐湛之矣方相委任以秀為右軍¶
將軍配精兵使攻新亭壘將戰秀命打退軍鼓因此歸¶
順孝武即位以為左將軍司州刺史加都督領汝南太¶
守爽與義宣及質相結已久義宣等亦欲資其勇力情¶
契甚至孝建元年二月義宣與爽謀反報爽俟秋同舉¶
爽狂酒乖謬即日便起兵使其衆戴黄標稱建平元年¶
<pb:KR2d0006_WYG_161-38b>¶
便竊造法服義宣質聞爽已處分便狼狽同反爽於是¶
送所造輿服詣江陵版義宣及臧質等文曰丞相劉今¶
補天子名義宣車騎臧今補丞相名質平西朱今補車¶
騎名脩之皆版到奉行義宣駭愕爽所送法物並留竟¶
陵縣不聴進使爽直至歴陽自采石濟軍與質水陸俱¶
下孝武遣左軍將軍薛安都歩騎為前驅鎮軍將軍沈¶
慶之後進安都進軍與爽遇於小峴爽親戰而飲酒遇¶
醉安都刺爽馬倒左右斬首傳送京師進平夀陽子弟¶
<pb:KR2d0006_WYG_161-39a>¶
並伏誅初義宣舉兵也召秀假節進號征虜將軍及義¶
宣敗還江陵與秀北走衆叛且盡斬首傳京師¶
薛安都字休達河東汾隂人也世為彊族族衆有三千¶
家父廣為宗豪武帝定關河以廣為上黨太守安都少¶
驍勇身長七尺八寸便弓馬頗結輕俠諸兄患之安都¶
乃求以一身分出不取片資兄許之居於別廐逺近交¶
游者爭有送遺馬牛衣服什物充滿其庭仕魏以軍功¶
為雍秦二州都統元嘉二十一年來奔求北還構扇河¶
<pb:KR2d0006_WYG_161-39b>¶
陜招聚義衆文帝許之孝武鎮襄陽版為揚武將軍北¶
𢎞農大守以北軍彊盛乃歸襄陽二十七年随王誕版¶
安都為建武將軍随栁元景向關陜率步騎居前所向¶
克㨗二十九年魯爽向虎牢安都復随元景北出即據¶
關城期俱濟河取蒲坂㑹爽退乃還孝武伐逆加寧朔¶
將軍與元景俱發至朱雀航横矛瞋目叱賊將皇甫安¶
民等曰賊弑君父何心事之孝武踐阼除右軍將軍率¶
所領騎馬為前鋒直入殿庭賊尚有數百人一時奔散¶
<pb:KR2d0006_WYG_161-40a>¶
以功封南鄉男安都初征關陜至臼口夢仰頭見天正¶
見天門開謂左右曰汝等見天門開否至是嘆曰夢天¶
門開乃中興之象邪從弟道生亦以軍功為大司馬參¶
軍犯罪為秣陵令庾淑之所鞭安都大怒即日乗馬從¶
數十人令左右執矟欲往殺淑之行至朱雀航逢栁元¶
景遥問曰薛公何之安都躍馬至元景車後曰小子庾¶
淑之鞭我從弟今指往刺殺之元景慮其不可駐車紿¶
之曰小子無宜適卿往與手甚快安都既囬馬元景復¶
<pb:KR2d0006_WYG_161-40b>¶
呼之令下馬入車因責之曰卿從弟服章言論與寒細¶
不異且人身犯罪理應加罰卿為朝廷勲臣宜崇奉法¶
憲云何放恣輙於都邑殺人非惟科律所不容主上亦¶
無辭以相宥載與俱歸安都乃止其年以憚直免官孝¶
建元年除左軍將軍及魯爽反叛上遣安都率步騎據¶
歴陽爽以衆阻大峴食少引還沈慶之使安都率輕騎¶
追之及爽於小峴爽自與腹心壯騎斷後安都望見爽¶
便躍馬大呼直往刺之應手而倒斬爽首爽累世梟猛¶
<pb:KR2d0006_WYG_161-41a>¶
生習戰陣咸云萬人敵安都單騎直入斬之而反時人¶
皆謂關侯斬顔良不過是也進爵為侯時王元謨拒南¶
郡王義宣臧質於梁山安都復領騎為支軍義宣遣將¶
劉湛及臧質攻元謨元謨命衆軍擊之使安都引騎出¶
賊陣右横擊䧟之賊遂大潰轉太子右衞率大明元年¶
魏軍向無鹽遣安都領馬軍東陽太守沈法系統水軍¶
並授徐州刺史申坦節度時魏軍已去坦求回軍討任¶
榛見許㑹天旱水泉多竭人馬疲困不能逺追安都法¶
<pb:KR2d0006_WYG_161-41b>¶
系坐白衣領職坦繫尚方任榛大城在任城界積世逋¶
叛所聚棘榛深宻難為用師故能久自保藏屢為人患¶
安都明年復職改封武昌縣侯景和元年為平北將軍¶
徐州刺史加都督明帝即位進號安北將軍安都不受¶
命舉兵同晉安王子勛初安都從子索兒前廢帝景和¶
中以為前軍直閤明帝以為左將軍直閤如故安都將¶
為逆宻信報之又遣人至𤓰步迎接時右衞將軍栁光¶
世亦與安都通謀二人俱逃擕安都諸子及家累席卷¶
<pb:KR2d0006_WYG_161-42a>¶
北奔青州刺史沈文秀冀州刺史崔道固並皆同反明¶
帝遣齊髙帝率前將軍張永等北討所至奔散斬薛索¶
兒子勛平定安都遣別駕從事史畢衆愛下邳太守王¶
煥等奏啓事詣明帝歸欵薛索兒之死也安都使栁光¶
世守下邳至是亦率所領歸降明帝以四方已平欲示¶
威於淮外遣張永沈攸之以重軍迎安都安都謂既已¶
歸順不應遣重軍懼不免罪乃遣信投誠於魏以第四¶
子道次為質魏獻文乃遣鎮東大將軍尉元等赴之拜¶
<pb:KR2d0006_WYG_161-42b>¶
安都鎮南大將軍徐州刺史賜爵河東公元等既入彭¶
城安都中悔謀圖元等元知之遂不果發安都因重貨¶
元等委罪於女壻裴祖隆元乃殺祖隆而隠安都謀魏¶
皇興二年與畢衆敬朝于代甚見禮重子姪羣從並處¶
上客皆封侯至於門生無不収叙又為起第宅館宇崇¶
麗資給甚厚明年卒時年六十贈黄鉞秦州刺史河東¶
王諡曰康子道&KR0710;襲爵位平州刺史政有聲稱歴相秦¶
二州刺史卒道&KR0710;弟道異亦以勲為第一客早卒贈秦¶
<pb:KR2d0006_WYG_161-43a>¶
州刺史安邑侯道異弟道次既質京師賜爵安邑侯位¶
秦州刺史進河南公¶
鄧琬字元琰豫章南昌人也父允之孝武征虜長史光¶
祿勲孝武起義初琬為南海太守以弟瓊與臧質同逆¶
逺徙仍停廣州久之得還歴位丹陽郡丞大明七年車¶
駕幸歴陽追思在藩之舊擢琬為給事黄門侍郎明年¶
出為晉安王子勛鎮軍長史尋陽内史行江州事前廢¶
帝狂悖無道以文帝孝武帝並次居第三以登極位子¶
<pb:KR2d0006_WYG_161-43b>¶
勛次第既同深致嫌疑因何邁之謀乃遣使齎藥賜子¶
勛死使至子勛典籖謝道邁主帥潘欣之侍書褚靈嗣¶
等馳以告琬泣涕請計琬曰身南土寒士䝉先帝殊恩¶
以愛子見託豈得惜門户百口當以死報効景和元年¶
冬子勛戎服出聴事宣㫖欲舉兵四座未答錄事參軍¶
陶亮曰請効死前驅衆並奉㫖㑹明帝定亂進子勛號¶
車騎將軍開府儀同三司令書至諸佐史並喜造琬曰¶
暴亂既除殿下又開黄閣實為公私大慶琬取令書投¶
<pb:KR2d0006_WYG_161-44a>¶
地曰殿下當開端門黄閤是吾徒事耳衆並駭愕琬與¶
陶亮等繕治器甲徴兵四方郢州刺史安陸王子綏荆¶
州刺史臨海王子頊㑹稽太守尋陽王子房雍州刺史¶
袁顗梁州刺史栁元怙益州刺史蕭惠開廣州刺史袁¶
曇逺徐州刺史薛安都青州刺史沈文秀冀州刺史崔¶
道固湘州行事何惠文吳郡太守顧琛吳興太守王曇¶
生晉陵太守袁摽義興太守劉延熙並同叛逆琬乃建¶
牙於桑尾𫝊檄建鄴購明帝萬户侯布絹二萬疋金銀¶
<pb:KR2d0006_WYG_161-44b>¶
三百斤其餘各有差明帝遣荆州典籖邵軍乗驛詣江¶
陵經過襄陽袁顗馳書報琬勸勿解甲并奉勸子勛即¶
偽位琬乃稱説符瑞令顧昭撰為瑞命記造乗輿御服¶
立宗廟設壇場矯作崇憲太后璽令羣僚上偽號於子¶
勛泰始三年正月七日即位於尋陽城改景和三年為¶
義嘉元年其日雲雨晦合行禮忘稱萬嵗取子勛所乗¶
車除脚以為輦置偽殿之西其夕有鳩集其中鴞集其¶
幰又有秃鶖鳥集城上拜安陸王子綏為司徒因雷電¶
<pb:KR2d0006_WYG_161-45a>¶
晦㝠震其黄閤柱鴟尾堕地又有鴟集其帳上琬性鄙¶
闇貪吝過甚財貨酒食皆身自量校至是父子並賣官¶
鬻爵使婢僕出市道販賣酣歌博弈日夜不休賔客到¶
門者歴旬不得前内事悉委褚靈嗣等三人羣小競為¶
威福士庶忿怨内外離心矣明帝遣領軍將軍王元謨¶
領水軍南討吳興太守張永為繼尚書下符奉詔以四¶
王幼弱不幸被難兵交之日不得妄加侵犯若有逼損¶
誅翦無貸琬遣孫冲之等前鋒一萬據赭圻冲之於道¶
<pb:KR2d0006_WYG_161-45b>¶
與子勛書欲沿流挂㠶直取白下請速遣陶亮衆軍相¶
接分據新亭亮大無幹畧聞建安王休仁自上殷孝祖¶
又至不敢進及孝祖中流矢死沈攸之代為前鋒冲之¶
謂陶亮曰孝祖梟將一戰便死天下事定矣不須復戰¶
便當直取京師亮不從明帝遣員外散騎侍郎王道隆¶
至赭圻督戰衆軍奮擊大破之琬遣豫州刺史劉胡來¶
屯鵲尾胡宿將攸之等甚憚之胡鄉人蔡那佼長生張¶
敬兒各領軍𨽻攸之在赭圻胡因要那等共語那等説¶
<pb:KR2d0006_WYG_161-46a>¶
令歸順胡回軍入鵲尾無他權略建安王休仁自虎檻¶
進據赭圻時胡等兵衆彊盛逺近疑惑明帝欲綏慰人¶
情遣吏部尚書褚淵至虎檻選用將帥以下申謙杜幼¶
文因此求黄門沈懐明劉亮求中書郎建安王休仁即¶
使淵擬選上不許曰忠臣殉國不謀其報臨難以干朝¶
典豈為下之節沈攸之等與劉胡相持久不決上又遣¶
彊弩將軍任農夫等領兵繼至攸之繕脩船舸板材不¶
周計無所出㑹琬送五千片榜供胡軍用俄而風潮奔¶
<pb:KR2d0006_WYG_161-46b>¶
迅榜突柵出江胡等力不能制趂流而下泊攸之等營¶
於是材板大足琬進袁顗都督征討諸軍事率樓船千¶
艘來入鵲尾張興世建議越鵲尾上據錢溪斷其糧道¶
胡累攻之不能克乃遣龍驤將軍陳慶領三百舸向錢¶
溪戒慶不須戰陳慶至錢溪不敢攻越溪於梅根立砦¶
胡別遣將王起領百舸攻興世興世擊大破之胡率其¶
餘舸馳還顗更使胡攻興世休仁因此命沈攸之吳喜¶
佼長生劉雴遺劉伯符等進攻濃湖造皮艦千乗拔其¶
<pb:KR2d0006_WYG_161-47a>¶
營柵苦戰移日大破之顗被攻急馳信召胡令還張興¶
世既據錢溪江路阻斷胡軍乏食琬大送資糧畏興世¶
不敢下胡遣將迎之為錢溪所破夜走徑趣梅根顗聞¶
胡走亦棄衆西奔至青林見殺琬惶擾無計初子勛建¶
偽號以吳郡張悦與琬共附偽政悦見事敗稱疾呼琬¶
計事令左右伏甲戒之若聞索酒便出琬至謀斬晉安¶
王封府庫以謝罪悦曰寧可賣殿下求活邪因呼求酒¶
再呼左右震懾不能應第二子詢提刀出餘人續至即¶
<pb:KR2d0006_WYG_161-47b>¶
斬琬悦因齎琬首詣建安王休仁降蔡那子道深以父¶
為明帝効力被繫作部因亂脱鏁入城執子勛囚之沈¶
攸之諸軍至江州斬子勛於桑尾牙下傳首建鄴劉胡¶
走入沔竟陵郡丞陳懐直斷道邀之胡人馬既疲困因¶
随懐直入城告渴得酒飲畢引佩刀自刺不死斬首送¶
建鄴張興世弟僧彦追殺懐直取胡首竊有其功荆州¶
聞濃湖平更議奉子頊奔益州就蕭惠開典籖阮道預¶
邵宰不同曰雖復欲西豈可得至遣使歸罪荆州中從¶
<pb:KR2d0006_WYG_161-48a>¶
事宗景土人姚儉等勒兵入城執子頊以降劉胡南陽¶
湼陽人也本以面坳黒似胡故名坳胡及長單名胡焉¶
出身郡將稍至隊主討伐諸蠻往無不㨗明帝即位除¶
越騎校尉蠻甚畏憚之小兒啼輙怖云劉胡來便止¶
宗越南陽葉人也本為南陽次門安北將軍趙倫之鎮¶
襄陽襄陽多雜姓越更被黜為役門出身補郡吏父為¶
蠻所殺越於市中刺殺讐人太守夏侯穆嘉其意擢為¶
隊主蠻有為寇盜者常使越討伐往輙有功家貧無以¶
<pb:KR2d0006_WYG_161-48b>¶
市馬刀楯步出單身挺戰衆莫能當每一㨗郡輙賞錢¶
五千因此得買馬元嘉二十四年啓文帝求復次門移¶
户屬冠軍縣許之二十七年随栁元景侵魏領馬幢𨽻¶
栁元怙有戰功還補後軍參軍督䕶随王誕戲之曰汝¶
何人遂得我府府資四字越答曰佛狸未死不憂不得¶
諮議參軍誕大笑孝武即位以為江夏王義恭大司馬¶
行參軍濟陽太守臧質魯爽反朝廷致討越戰功居多¶
追奔至江陵時荆州刺史朱脩之未至越多所誅戮又¶
<pb:KR2d0006_WYG_161-49a>¶
逼畧南郡王義宣子女坐免官繫尚方尋被宥追論前¶
功封范陽縣子大明三年為長水校尉竟陵王誕據廣¶
陵反越領馬軍𨽻沈慶之攻誕及城陷孝武使悉殺城¶
内男丁越受㫖行誅躬臨其事莫不先加捶撻或有鞭¶
其面者欣欣然若有所得凡殺數千人改封始安縣子¶
前廢帝景和元年進爵為侯召為㳺擊將軍直閤領南¶
濟隂太守改領南東海太守帝凶暴無道而越譚金童¶
太一並為之用命誅戮羣公及何邁等莫不盡心竭力¶
<pb:KR2d0006_WYG_161-49b>¶
故帝憑其爪牙無所忌憚賜與越等美女金帛充牣其¶
家越等武人麤彊識不及逺感一往意氣皆無復二心¶
帝時南廵明旦便發其夕悉聴越等出外宿明帝因此¶
定亂明晨越等並入被撫接甚厚越改領南濟隂太守¶
本官如故越等既為廢帝盡心慮明帝不能容之上接¶
待雖厚内並懐懼上意亦不欲使其居中從容謂曰卿¶
遭罹暴朝勤勞日久兵馬大郡随卿等所擇越等素已¶
自疑及聞此㫖皆相顧失色因謀作難以告沈攸之攸¶
<pb:KR2d0006_WYG_161-50a>¶
之具白帝即日下獄死越善立營陣每數萬人止頓自¶
騎馬前行使軍人随其後馬止營合未嘗參差及沈攸¶
之代殷孝祖為南討前鋒時孝祖新死衆心並懼攸之¶
嘆曰宗公可惜故有勝人處而性嚴酷好行刑誅時王¶
元謨御下亦少恩將士為之語曰寧作五年徒不逐王¶
元謨元謨猶尚可宗越便殺我譚金在魏時與薛安都¶
有舊後出新野居牛門村及安都歸國金常随征討副¶
安都排堅陷陣氣力兼人孝建三年為屯騎校尉直閤¶
<pb:KR2d0006_WYG_161-50b>¶
領南清河太守景和元年前廢帝誅羣公金等為之用¶
封金平都縣男童太一宜陽縣男沈攸之東興縣男越¶
州里又有武念佼長生曹欣之蔡那並以將帥顯武念¶
位至南陽太守長生寧蠻校尉曹欣之驍騎將軍蔡那¶
見子道恭𫝊¶
吳喜吳興臨安人也本名喜公明帝減為喜出身為領¶
軍府白衣吏少知書領軍將軍沈演之使寫起居注寫¶
既畢闇誦略皆上口演之嘗作讓表未奏失本喜經一¶
<pb:KR2d0006_WYG_161-51a>¶
見即寫無所漏脱演之甚知之因此涉獵史漢頗見古¶
今演之門生朱重民入為主書薦喜為主書吏進為主¶
圖令史文帝嘗求圖畫喜開卷倒進之帝怒遣出㑹太¶
子步兵校尉沈慶之征蠻啓文帝請喜自随為孝武所¶
知稍遷至河東太守殿中御史明帝即位四方反叛喜¶
請得精兵三百致死於東帝大悦即假建武將軍簡羽¶
林勇士配之議者以喜刀筆吏不嘗為將不可遣中書¶
舎人巢尚之以喜随沈慶之屢經軍旅性既勇決又習¶
<pb:KR2d0006_WYG_161-51b>¶
戰陣若能任之必有成績喜乃東討喜在孝武世既見¶
驅使性寬厚所至人並懐之及東討百姓聞吳河東來¶
便望風降散故喜所至克㨗遷步兵校尉封竟陵縣侯¶
東土平定又率所領南討遷尋陽太守㤗始四年改封¶
東興縣侯除右軍將軍淮陽太守兼太子左衞率三年¶
轉驍騎將軍太子兼率如故其年大破魏軍於荆亭六¶
年又率軍向豫州拒魏軍加都督豫州諸軍事明年還¶
建鄴初喜東征白明帝得尋陽王子房及諸賊帥即於¶
<pb:KR2d0006_WYG_161-52a>¶
東梟斬東土既平喜見南賊方熾慮後飜覆受禍乃生¶
送子房還都凡諸大帥顧琛王曇生之徒皆被全活上¶
以喜新立大功不問而心銜之及平荆州恣意剽虜贓¶
私萬計又嘗對客言漢髙魏武本是何人上聞之益不¶
悦後夀寂之死喜内懼因乞中散大夫上尤疑之及上¶
有疾為身後之患疑其將來不能事幼主乃賜死上召¶
入内殿與言謔酬接甚欵賜以名饌並金銀御器勑將¶
命者勿使食器宿喜家上素多忌諱不欲令食器停凶¶
<pb:KR2d0006_WYG_161-52b>¶
禍之室故也及喜死發詔賻贈子徽人襲¶
黄回竟陵郡軍人也出身充郡府雜使稍至傳教臧質¶
為郡轉為齋帥及去職以回自随質討元凶回随從有¶
功免軍户後随質於梁山敗走被錄遇赦因下都於宣¶
陽門與人相競詐稱江夏王義恭馬客被鞭二百付右¶
尚方㑹中書舎人戴明寳被繫差回為户伯奉事明寳¶
竭心盡力明寳尋得原散委任如初啓免回以領随身¶
隊統知宅及江西墅事性巧觸類多能明寳甚寵任之¶
<pb:KR2d0006_WYG_161-53a>¶
回拳㨗果勁勇力兼人在江西與諸楚子相結屢為劫¶
盜㑹明帝初即位四方反叛明寳啓帝使回募江西楚¶
人得快手八百𨽻劉勔西討累遷至將校以功封葛陽¶
縣男元徽初桂陽王休範為逆回以屯騎校尉領軍𨽻¶
齊髙帝於新亭創詐降之計回見休範可乗謂張敬兒¶
曰卿可取之我誓不殺諸王敬兒即日斬休範事平進¶
爵為侯改封聞喜縣四年遷冠軍將軍南琅邪濟陽二¶
郡太守建平王景素反回又率軍前討城平日回軍先¶
<pb:KR2d0006_WYG_161-53b>¶
入又以景素功讓張敬兒奴倪奴明年遷右軍將軍沈¶
攸之反以回為平西將軍郢州刺史率衆出新亭為前¶
鋒未發而袁粲據於石頭不從齊髙帝回與新亭諸將¶
任候伯彭文之王宜興等謀應粲攻髙帝於朝堂事既¶
不果髙帝撫之如舊回與宜興素不協斬之宜興吳興¶
人也形狀短小而果勁有膽力少年時為劫不須伴郡¶
縣討逐圍繞數十重終莫能擒嘗舞刀楯回使十餘人¶
以水交灑不能著明帝泰始中為將在夀陽間與魏戰¶
<pb:KR2d0006_WYG_161-54a>¶
每以少制多挺身深入以平建平王景素功封長樂縣¶
男至是為屯騎校尉見殺回進軍未至郢州而沈攸之¶
敗走回不樂停郢州固求南兖遂率部曲輙還改封安¶
陸郡公徙南兖州刺史加都督齊髙帝以回專殺終不¶
附己乃使召之及上車愛妾見赤光冠其頭至足苦止¶
不肯住及至見誅回既貴祗事戴明寳甚謹言必自名¶
未嘗敢坐躬至帳下及入内料檢有無随乏供送以此¶
為常回同時為將有南郡髙道慶凶險暴横求欲無已¶
<pb:KR2d0006_WYG_161-54b>¶
有失其意輙加捶拉往往有死者朝廷畏之如虎狼齊¶
髙帝與袁粲等議収付廷尉賜死¶
　¶
　¶
　¶
　¶
　¶
　通志卷一百三十六¶
