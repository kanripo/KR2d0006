# -*- mode: mandoku-view; -*-
#+TITLE: 通志
#+DATE: 2015-08-24 22:28:15.091148
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷一百五十三
<pb:KR2d0006_WYG_179-1a>¶
欽定四庫全書¶
　通志卷一百五十三¶
　宋　右　迪　功　郎　鄭　樵　漁　仲　撰¶
　列傳第六十六¶
　北齊¶
　　封隆之(子子繪孝子繡隆弟子孝琬/孝琬弟  琰    之族父述)李元忠(子掻/  掻)¶
　　(從姊法行繪元忠從祖弟/渾  渾弟    繪弟緯)崔暹(子達/拏)崔㥄(子贍仲/㥄弟)¶
　　　(子仲文弟子侃/  侃弟子約)孫騰　高隆之　司馬子如(兄/子)¶
<pb:KR2d0006_WYG_179-1b>¶
　　(膺/之)薛琡　楊愔(燕子獻/  鄭頤)陽休之(從祖弟斐/斐從叔昭)李稚㢘¶
　　(李/翥)王昕(弟晞/  皓)崔昻　崔季舒　高德正　尉瑾¶
封隆之字祖裔小名皮勃海蓨人也父回魏殿中尚書¶
莊帝初河隂遇害隆之性寛和有度量起家奉朝請延¶
昌中道人法慶作亂冀方自號大乗衆五萬餘隆之以¶
開府中兵參軍與大都督元遥往討之隆之擒獲法慶¶
賜爵武城子爾朱兆據晉陽魏朝以河内要衝除隆之¶
龍驤將軍河内太守屬爾朱兆入洛莊帝幽崩隆之以¶
<pb:KR2d0006_WYG_179-2a>¶
父回殞於爾朱氏常懐報雪因此遂持節東歸圗為義¶
舉時高乾告隆之曰爾朱暴逆禍加至尊弟與兄等荷¶
先帝殊眷豈不出身為主以報讎雪恥乎隆之對曰國¶
恥家怨痛入骨髓乗機而動今實其時遂與乾定計夜¶
襲冀州城尅之乾以隆之素為鄉里所信乃推為刺史¶
隆之盡心慰撫衆情感悅尋聞神武自晉陽東出隆之¶
遣子子繪奉迎於滏口神武嘉之既至信都集諸州郡¶
督將僚吏等定議討爾朱氏隆之深贊之中興初拜驃¶
<pb:KR2d0006_WYG_179-2b>¶
騎將軍吏部尚書神武將擊爾朱兆等於韓陵留隆之¶
鎮鄴城爾朱敗走召為侍中進位儀同三司封安德郡¶
公于時朝議以爾朱榮冝配食眀帝廟庭隆之議曰榮¶
為人臣親行弑逆安有害人之母而與子對食之理考¶
古詢今未見其議詔隆之參議麟趾閣以定新制又贈¶
其妻祖氏范陽郡君隆之表以先爵富城子及武城子¶
轉授弟子孝琬等朝廷嘉而從之後為斛斯椿等構之¶
於帝逃歸鄉里神武知其誣召赴晉陽天平初復入為¶
<pb:KR2d0006_WYG_179-3a>¶
侍中預遷都之議孝静詔為侍講除吏部尚書元象初¶
除冀州刺史加開府累遷尚書右僕射及北豫州刺史¶
高仲宻將叛隂通消息於冀州豪望使為内應輕薄之¶
徒頗相扇動詔隆之馳驛慰撫遂得安静文襄宻與隆¶
之書云仲宻枝黨同惡向西者宜悉收其家累以懲將¶
來隆之以為㤙㫖既行理無退改今若收治示民不信¶
脱或警擾所虧益大乃啟神武事遂得停隆之自神武¶
唱義首參經畧竒謀祕策宻以聞啓手書削藁罕知於¶
<pb:KR2d0006_WYG_179-3b>¶
外以本官為齊州刺史卒贈司徒神武以隆之勲追榮¶
未盡復啓贈太保諡宣懿神武後至冀州北境次於交¶
津追憶隆之顧謂司馬子如曰封公自出納軍國垂二¶
十年契闊艱難始終如一以其忠信可憑方以後事託¶
之何期報善無期奄從物化言念忠賢良可痛惜為之¶
流涕令以太牢祭焉隆之歴事五帝以謹素見知凡四¶
為侍中再為吏部尚書一為僕射四為冀州刺史每臨¶
冀部州中舊齒咸曰我封公復來其得物情如此子子¶
<pb:KR2d0006_WYG_179-4a>¶
繪嗣子繪字仲藻小名掻性和理有器局釋褐祕書郎¶
累遷平陽太守加散騎常侍晉州北界霍山舊號十里¶
徑者山坂高峻每大軍往來士馬勞苦子繪請於舊徑¶
東谷别開一路神武從之仍令子繪修開旬日而就徵¶
補大行臺吏部郎中神武崩祕未發䘮文襄以子繪為¶
勃海太守執其手曰誠知未允勲臣官望但須鎮撫且¶
衣錦晝游古人所貴冝善加經畧不勞習常太守向州¶
參也仍聽收集部曲一千人大寧三年為都官尚書高¶
<pb:KR2d0006_WYG_179-4b>¶
歸彦作逆命子繪參贊軍事事平敕子繪權行州事徵¶
拜儀同三司右僕射卒諡曰簡子寳蓋襲子繪弟子繡¶
位霍州刺史陳將吳明徹侵淮南子繡城陷送揚州齊¶
亡後逃歸終於通州刺史子繡外貌儒雅而使氣難犯¶
兄女壻司空婁定逺為瀛州刺史子繡為勃海太守定¶
逺過之對妻及諸女讌集言戲微有䙝慢子繡鳴鼓集¶
衆將攻之定逺免冠拜謝久之乃釋隆之弟興之字祖¶
胄經明行脩恬素清静位瀛冀二州刺史平北府長史¶
<pb:KR2d0006_WYG_179-5a>¶
所歴有當官譽卒以隆之佐命功贈殿中尚書雍州刺¶
史諡曰文子孝琬字士蒨七歳而孤為隆之鞠養慈愛¶
甚篤隆之啓以父爵富城子授焉位東宫洗馬卒贈太¶
府少卿孝琬性恬静頗好文詠太子少師邢邵七兵尚¶
書王昕並先達高才與孝琬年位懸隔晚相逢遇分好¶
遂深孝琬靈櫬言歸二人送於郊外悲哭悽慟有感路¶
人孝琬弟孝琰字士光少脩飾學尚有風儀位祕書丞¶
散騎常侍聘陳使主在道遥授中書侍郎還坐受魏收¶
<pb:KR2d0006_WYG_179-5b>¶
囑牒其門客從行事發付南都獄決鞭二百除名後除¶
并省吏部郎中南陽王友赴晉陽典機宻和士開母喪¶
託附者咸往奔哭鄴中冨商丁鄒嚴興等並為義孝有¶
一士人亦在哭限孝琰入弔出謂人曰嚴興之南丁鄒¶
之北有一朝士號呌甚哀聞者傳之士開知而大怒其¶
後㑹黃門郎李瓌奏南陽王綽驕恣士開因譖之曰孝¶
琰從綽出外乗其副馬捨離部伍别行戲語時孝琰女¶
為范陽王妃為禮事因假入辭帝遂決馬鞭一百放出¶
<pb:KR2d0006_WYG_179-6a>¶
又遣高阿那肱重決五十幾死還鄴在集書省上下自¶
此沈廢士開死後為通直散騎常侍後與周和好以為¶
聘周使副祖珽輔政奏入文林舘撰御覧孝琰文筆不¶
高但以風流自立善談戲威儀閑雅容止進退人皆慕¶
之以祖珽好自矜大佞之云是衣冠宰相異於常人近¶
習聞之大以為恨尋以本官兼尚書右丞其所彈射多¶
承意㫖時有道人曇獻者為皇太后所幸賞賜隆厚車¶
服過度又乞為沙門統後主意不許但太后欲之遂得¶
<pb:KR2d0006_WYG_179-6b>¶
居任然後主嘗憾焉因僧尼他事訴者辭引曇獻上令¶
有司推劾孝琰案其受賄致於極法其家珍異悉以没¶
官由是正授右丞仍奏門下事性頗簡傲不諧時俗意¶
遇漸高彌自矜誕舉動舒遲無所降屈識者鄙之與崔¶
季舒等以正諫同死子君確君靜二人徙北邊少子君¶
嚴君贊下蠶室南安敗君確等二人皆坐死興之弟延¶
之字祖業少明辯有世用封郯城子位青州刺史多所¶
受納後行晉州事沙苑之敗延之棄城北走以隆之故¶
<pb:KR2d0006_WYG_179-7a>¶
免其死卒贈尚書左僕射司徒公諡文恭子纂嗣隆之¶
族父述字君義父軌魏廷尉少卿述有幹用天平中為¶
三公郎中時増損舊事為麟趾新格其名法科條皆述¶
所删定齊受禪累遷大理卿清河三年敕與錄尚書趙¶
彦深僕射魏收尚書陽休之國子祭酒馬敬德等議定¶
律令歴位度支五兵殿中三尚書述久為法官明解律¶
令議斷平允深為時人所稱而厚積財産一無分饋雖¶
至親宻友貧病困篤亦絶於拯濟朝廷物論甚鄙之外¶
<pb:KR2d0006_WYG_179-7b>¶
貌方整而不免請謁回避進趣頗致嗤駭前妻河内司¶
馬氏一息為娶隴西李士元女大輸財聘及將成禮猶¶
競懸違述忽取所供養像對士元打像為誓士元笑曰¶
封公何處嘗得應急像須誓便用一息娶范陽盧莊之¶
女述又經府訴云送騾乃嫌脚跛評田則云鹵薄銅器¶
又嫌古廢皆為財賄所及毎致紛紜子元蒨位太子舎¶
人述弟詢字景文闚涉經史頗以清素自持位尚書左¶
丞濟南太守歴官皆有幹局才具臨郡甚著聲績隋開¶
<pb:KR2d0006_WYG_179-8a>¶
皇中卒¶
李元忠趙郡平棘人也曾祖靈魏洛州刺史鉅鹿公祖¶
恢長安鎮副將贈定州刺史父顯甫豪俠知名集諸李¶
數千家於殷州西山開李魚川方五六十里居之顯甫¶
為其宗主以軍功賜爵平棘子位河南太守贈安州刺¶
史諡曰安元忠少厲志操粗覽書史及陰陽術數有巧¶
思居䘮以孝聞襲爵平棘子魏清河王懌為營明堂大¶
都督引為主簿遭母憂去任歸李魚川嘗亡二馬既獲¶
<pb:KR2d0006_WYG_179-8b>¶
盜即以與之在母䘮哭泣哀動旁人而飲酒騎射不廢¶
曰禮豈為我初元忠以母多患專心醫藥遂善方伎性¶
仁恕無貴賤皆為救療家素冨在鄉多有出貸求利元¶
忠焚契免責鄉人甚敬之孝莊時盜賊蜂起清河有五¶
百人西戍還經南趙郡以路梗共投元忠奉絹千餘疋¶
元忠唯受一疋殺五牛以食之遣奴為導曰若逢賊但¶
道李元忠遣如言賊皆舍避及葛榮起元忠率宗黨作¶
壘以自保坐於大槲樹下前後斬違命者凡三百人賊¶
<pb:KR2d0006_WYG_179-9a>¶
至元忠輙却之葛榮曰我自中山至此連為趙李所破¶
則何以能成大事乃悉衆攻圍執元忠以隨軍賊平就¶
拜南郡太守好酒無政績及莊帝幽崩元忠棄官潛圗¶
義舉㑹神武東出元忠便乗露車載素筝濁酒以奉迎¶
神武聞其酒客未即見之元忠下車獨坐酌酒擘脯食¶
之謂門者曰本言公能招延儁傑今聞國士到門不能¶
吐哺輟洗其人可知還吾刺勿復通也門者以告神武¶
遽見引入觴再行元忠取筝鼔之長歌慷慨歌闋謂神¶
<pb:KR2d0006_WYG_179-9b>¶
武曰天下形勢可見明公猶欲事爾朱乎神武曰富貴¶
皆由他安敢不盡節元忠曰非英雄也高乾邕兄弟曾¶
來未是時高乾邕已見神武紿曰從叔輩麤何肯來元¶
忠曰雖麤並解事神武曰趙郡醉使人扶出元忠不肯¶
起孫騰進曰此君天遣來不可違也神武乃復留與言¶
元忠慷慨流涕神武亦悲不自勝元忠進從橫之策深¶
見嘉納又謂神武曰殷州小無糧仗不足以濟大事冀¶
州大蕃若向冀州高乾邕兄弟必為明公主人殷州便¶
<pb:KR2d0006_WYG_179-10a>¶
以賜委冀殷合滄瀛幽定自然弭從唯劉誕黠胡或當¶
乖拒然非明公之敵神武急握元忠手而謝焉時殷州¶
刺史爾朱羽生阻兵據州元忠聚衆與大軍禽斬之神¶
武即令行殷州事累遷太常卿殷州大中正後以從兄¶
瑾年長以中正讓之魏孝武納神武女為后詔元忠致¶
聘於晉陽每宴席論舊事元忠曰昔日建義轟轟大樂¶
比來寂寞無人問更欲覔建義處神武撫掌笑曰此人¶
逼我起兵賜白馬一疋元忠戲曰若不與侍中當更覔¶
<pb:KR2d0006_WYG_179-10b>¶
建義處神武曰建義不慮無止畏如此老翁不可遇耳¶
元忠曰止為此翁難遇所以不去因捋神武鬚大笑神¶
武悉其雅意深重之後神武奉送皇后仍田於晉澤元¶
忠馬倒良久乃蘇神武親自撫視封晉陽縣伯後為光¶
州刺史時州境災儉人皆菜色元忠表求賑貸被報聽¶
用萬石元忠以為少遂出十五萬石賑之事訖表陳朝¶
廷嘉而不責徵拜侍中元忠雖處要任初不以物務干¶
懐唯以聲酒自娛大率常醉家事大小了不闗心園庭¶
<pb:KR2d0006_WYG_179-11a>¶
羅種果藥親朋尋詣必留連宴賞每挾彈攜壺遊遨里¶
閈每言寧無食不可使我無酒阮步兵吾師也孔少府¶
豈欺我哉後自中書令復求為太常卿以其有音樂而¶
多美酒故神武欲用為僕射文襄言其放逹常醉不可¶
委以臺閣其子掻聞之請節酒元忠曰我言作僕射不¶
勝飲酒樂爾愛僕射時宜勿飲酒每言於執事云年漸¶
遲暮乞在閑冗以養餘年乃除驃騎大將軍儀同三司¶
曾貢文襄玉蒲桃一盤文襄報以百縑其見賞重如此¶
<pb:KR2d0006_WYG_179-11b>¶
孫騰司馬子如嘗詣元忠逢其方坐樹下葛巾擁被對¶
壺獨酌庭室蕪曠使婢卷兩褥以質酒肉呼妻出衣不¶
曵地二公相視歎息而去大餉米絹受而散之俄復以¶
本官領衛尉卿卒有米三石酒數斛書籍藥物充滿架¶
箧未及賻至以金蟬質絹乃得斂焉贈司徒諡曰敬惠¶
初元忠將仕夢手執炬入其父墓中夜驚起甚惡之旦¶
告其受業師師占云大吉可謂光照先人也竟如其占¶
性甚工彈彈桐葉嘗出一孔擲棗栗而彈之十中七八¶
<pb:KR2d0006_WYG_179-12a>¶
嘗従文襄入謁静帝有梟鳴殿上文襄命元忠彈之問¶
得幾丸而落對曰一丸奉至尊威靈一丸承大將軍意¶
氣兩丸足矣如其言而落之子掻嗣掻字德沈少聰明¶
有才藝曽採諸聲别造一器號曰八絃時人稱有思理¶
武定末自丞相記室除河内太守居數載流民盡復代¶
至將還都父老號泣追送二百餘里生為立碑終於儀¶
曹郎從姊曰法行幼好道截指自誓不嫁遂為尼所居¶
去鄴三百里往來恒步在路或不得食飲水而已逢屠¶
<pb:KR2d0006_WYG_179-12b>¶
牽牛脱衣求贖泣而隨之雉兔馴狎入其山居房室齊¶
亡後遭時大儉施糜粥於路異母弟宗偘與族人孝衡¶
爭地相毁尼曰我有地二家欲得者任來取之何為輕¶
致忿訟宗偘等慙遂讓為閑田元忠從祖弟渾字季初¶
祖綜行河間郡早卒父遵字良軌有業尚為魏冀州征¶
東府司馬京兆王愉冀州起逆遵遇害贈幽州刺史諡¶
曰簡渾以父死王事除給事中時四方多難仍謝病求¶
為青州征東府司馬與河間邢邵北海王昕俱奉老母¶
<pb:KR2d0006_WYG_179-13a>¶
攜妻子同赴青齊未幾而爾朱榮入洛衣冠殲盡論者¶
以為知幾時河北流移人聚青土衆踰二十萬共劫河¶
間邢果為主起自北海襲東陽青州刺史元世㒞欲謀¶
誅之府人遂猜貳渾乃與長史崔光韶具陳禍福由是¶
軟血而盟上下還睦普㤗中崔社客反於海岱攻圍青¶
州詔渾為都官尚書東北道行㙜赴援社客宿將多謀¶
詐諸城各自保固堅壁清野時議有異同渾曰社客賊¶
人之根本烏合之衆易離若揀練驍勇銜枚夜襲咄嗟¶
<pb:KR2d0006_WYG_179-13b>¶
之間便可禽殄如社客就禽則諸郡可傳檄而定諸將¶
遲疑渾乃決行未明達城下賊徒驚散生禽社客斬首¶
送洛海隅清定以功授光禄大夫天平初丁母憂行䘮¶
冢側殆將滅性武定初兼散騎常侍聘梁使主梁武謂¶
之曰伯陽之後久而彌盛趙李人物今實居多常侍曾¶
經將領今復充使文武不墜良屬斯人使還為東郡太¶
守以贓賄徵還文襄使武士提以入置諸庭渾抗言曰¶
將軍今日猶自禮賢邪文襄笑而舍之天保初除太子¶
<pb:KR2d0006_WYG_179-14a>¶
少保時邢邵為少師吏部尚書楊愔為少傅論者榮之¶
以參禪代儀注賜爵涇陽縣男文宣以魏麟趾格未精¶
詔渾與邢邵崔㥄魏收王昕李伯倫等修撰渾嘗謂魏¶
收曰雕蟲小技我不如卿國典朝章卿不如我尋除海¶
州刺史土民反共攻城城中多石無井常汲於外賊絶¶
其路城内先有一池時旱久涸渾齋戒朝服祈請俄而¶
天雨泉流涌溢賊皆駭散渾捕斬其渠帥傳首鄴都後¶
以妾在州納賄坐免官卒于鄴子湛字處元涉獵文史¶
<pb:KR2d0006_WYG_179-14b>¶
有家風為太子舍人兼通直散騎常侍聘陳使副襲爵¶
涇陽男渾與弟繪緯俱為聘梁使主湛又為使副是以¶
趙郡人士目為四使之門繪字景文年六歳便求入學¶
家人以偶年俗忌弗許繪輙竊其姊筆牘用之未踰晦¶
朔遂通急就章内外異之及長儀貌端偉神情爽儁繪¶
舅河間邢晏與繪清言歎其高逺謂若披雲霧如對珠¶
玉宅相之寄良在此甥時敕祕書監常景選儒學十人¶
緝撰五禮繪與太原王義同掌軍禮魏靜帝於顯陽殿¶
<pb:KR2d0006_WYG_179-15a>¶
講孝經禮記繪與従弟騫裴伯荗魏收盧元明等俱為¶
錄議繪素長筆札尤能傳受緝綴詞義簡舉可觀歴中¶
書侍郎丞相司馬每霸朝文武總集對揚王庭繪嘗先¶
發言端為羣僚之首音辭辯正風儀都雅聴者悚然文¶
襄益加敬異又掌儀注武定初兼常侍為聘梁使主梁¶
武問繪高相今在何處黒獺若為形容高相作何經畧¶
繪曰黒獺遊魂闗右人神厭毒連歳凶災百姓懐土丞¶
相竒略不世畜鋭觀時攻昧取亡勢必不逺梁武稱善¶
<pb:KR2d0006_WYG_179-15b>¶
繪與梁人汎言氏族袁狎曰未若我本出自黄帝姓在¶
十四之限繪曰兄所出雖逺當近車千秋分一字耳一¶
坐皆笑前後行人皆通啓求市繪獨守清尚梁人重其¶
㢘潔使還拜平南將軍高陽内史郡境舊有三虎民常¶
患之繪欲修檻遂因鬬俱死咸以為化感所致皆請申¶
上繪曰虎因鬬而斃自是偶然貪此為功人將窺我竟¶
不聽高陽舊多陂淀繪至後淀水皆涸乃置農正專主¶
勸課墾田倍增家給人足瀛州三郡人俱詣州請為繪¶
<pb:KR2d0006_WYG_179-16a>¶
立碑于郡街神武東廵郡國在瀛州城西駐馬久立使¶
郎中陳元康喻慰之曰孤在晉陽知山東唯卿一人用¶
意及入境觀風信如所聞但善始令終將位不次河間¶
守崔諶恃其弟暹勢從繪乞麋角鴿羽繪答書曰鴿有¶
六翮飛則沖天麋有四足走便入海下官膚體踈嬾手¶
足遲鈍不能近追飛走逺事佞人是時文襄使暹選司¶
徒左長史暹薦繪既而不果咸謂由此書及文襄嗣業¶
普代山東諸郡其特降書徵者唯繪與清河太守辛術¶
<pb:KR2d0006_WYG_179-16b>¶
二人而已至補大將軍従事中郎遷司馬文襄以前司¶
徒侯景進賢冠賜繪曰卿但直心事孤當用卿為三公¶
莫學侯景叛也及文宣嗣事仍為丞相司馬天保初除¶
司徒右長史繪質性方重未嘗趣事權門以此久而沈¶
屈卒贈南青州刺史諡曰景子君道有父風繪弟緯字¶
乾經少聰慧有才學與舅子河間邢昕少相倫輩晚不¶
逮之位中大夫聘梁使主侍中李神儁舉緯為尚書南¶
主客郎緯前後接對凡十八人頗為稱職鄴下為之語¶
<pb:KR2d0006_WYG_179-17a>¶
曰學則渾繪緯口則緯繪渾文襄攝選以緯為司徒諮¶
議參軍謂曰自郎署至此所謂不次以卿人才故有此¶
舉耳梁謝藺來聘緯勞之藺問安平諸崔緯曰子玉以¶
還雕龍絶矣崔暹聞之怒緯詣門謝之暹上馬不顧緯¶
語人曰雖失要人意聘梁使不得舎我武定五年兼散¶
騎常侍使梁緯嘗逸遊放達自號隱君蕭然有絶塵之¶
意使還除太子家令卒贈北徐州刺史諡曰文¶
崔暹字季倫博陵安平人漢尚書寔之後魏光州刺史¶
<pb:KR2d0006_WYG_179-17b>¶
挺之族孫也世為北州著姓父穆州辟主簿暹少為書¶
生避地渤海依高乾以妹妻其弟慎慎後臨滄光二州¶
啓暹為長史委以郡事趙郡公琛鎮定州辟為開府諮¶
議隨琛往晉陽神武與語悦之以兼丞相長史神武舉¶
兵將入洛留暹佐琛知後事謂之曰丈夫相知豈在新¶
舊軍戎事重留守急切家弟年少未閑事冝凡百後事¶
一以相屬握手殷勤至於三四琛後以罪被責暹亦黜¶
免尉景為并州起暹為别駕文襄代景轉暹為開府諮¶
<pb:KR2d0006_WYG_179-18a>¶
議仍行别駕事従文襄鎮撫鄴都加散騎常侍遷左丞¶
吏部郎領定州大中正主議麟趾格暹親遇日隆好薦¶
人士言邢邵宜任府僚可以兼管機密文字文襄因以¶
召邵甚見親重言論之際邵遂毁暹文襄不悦謂暹曰¶
卿説子才之長子才專言卿短此癡人也暹曰子才言¶
暹短暹説子才長皆是實事不可謂癡高慎之叛偽與¶
暹有隙神武後知之欲發其事而殺暹文襄苦救得止¶
武定初遷御史中丞選畢義雲盧潛宋欽道李愔崔瞻¶
<pb:KR2d0006_WYG_179-18b>¶
杜蕤嵇曄酈伯偉崔子武李廣皆為御史世稱其知人¶
文襄欲假暹威勢諸公在坐朝令暹後通名因待以殊¶
禮暹乃高視徐步兩人擎裾而入文襄分庭對揖暹不¶
讓席而坐觴再行便辭退文襄曰下官薄有蔬食公少¶
留暹曰適受敕在㙜檢校遂不待食而去文襄降送之¶
旬日後文襄與諸公出之東山遇暹在道前驅為赤棒¶
所撃文襄回馬避之暹前後表彈尚書令司馬子如及¶
尚書元羡殷州刺史慕容獻又彈太師司州牧咸陽王¶
<pb:KR2d0006_WYG_179-19a>¶
恒并州刺史可朱渾道元冀州刺史韓軌罪狀極筆並¶
免官其餘死黜者甚衆神武書與鄴下諸貴曰崔暹昔¶
事家弟為定州刺史後為吾兒開府諮議及遷左丞吏¶
部郎吾未知其能也始居憲&KR0034;乃爾糾劾咸陽王司馬¶
令並是吾對門布衣之舊尊貴親昵無過二人同時獲¶
罪吾不能救諸君其慎之神武如鄴羣官迎迓於紫陌¶
神武握暹手而勞之曰往前朝廷豈無法官而天下貪¶
婪莫肯糾劾中尉盡心為國不避豪彊遂使逺邇肅清¶
<pb:KR2d0006_WYG_179-19b>¶
羣公奉法小兒才輕任重非中尉何有今日榮華冨貴¶
直是中尉自取高歡父子無以相報賜暹良馬使騎之¶
以從且行且語暹下拜馬驚走神武親為擁之而授轡¶
魏帝宴於華林園謂神武曰朝廷之中有用心公平直¶
言彈劾不避親戚者王可勸酒神武降階跪而曰唯御¶
史中尉崔暹一人謹奉明㫖敢以酒勸并臣所射賜物¶
千叚乞回賜之帝曰崔中尉為法道俗齊整暹謝曰此¶
自陛下風化所加大將軍臣澄勸奬之力於是文襄亦¶
<pb:KR2d0006_WYG_179-20a>¶
催暹酒神武親為之抃文襄退謂暹曰我尚畏羡何况¶
餘人神武將還晉陽又以所乗馬加綵物賜暹由是威¶
名日盛内外莫不畏服神武崩未發喪文襄以暹為度¶
支尚書監國史兼僕射委以心腹之寄暹憂國如家以¶
天下為己任文襄盛寵王昭儀欲立為正室暹諌曰天¶
命未改魏室尚存公主無罪不容棄辱文襄意不悅苦¶
請乃從之文襄車服過度誅戮變常言談進止或有虧¶
失暹每厲色極言文襄亦為之止臨淮王孝友被文襄¶
<pb:KR2d0006_WYG_179-20b>¶
狎愛數歌舞戯謔於前顧見暹輙歛容而止有獄囚數¶
百文襄盡欲誅之每催文帳暹故緩之不以時進文襄¶
意釋獲免司州别駕司馬仲粲中從事陸士佩並被文¶
襄歐擊付獄将餓殺暹送食藥為致言而釋之自出身¶
從官嘗日晏乃歸侵曉則與兄弟問母之起居暮則嘗¶
食視寝然後至外齋對親賔論事或與沙門辯元理夜¶
乆乃還一生不問家産魏梁通和要貴皆遣人随聘使¶
交易暹惟寄求佛經梁武帝聞之為繕寫以幡花寳盖¶
<pb:KR2d0006_WYG_179-21a>¶
賛唄送至舘焉然好大言調戲無莭嘗密令沙門明藏¶
著佛性論而署己名傳之江表子逹拏年十三暹令儒¶
者權㑹教其説周易兩字乃集朝貴名流命逹拏坐髙¶
坐開講同郡眭仲讓陽為屈服暹喜擢仲讓為司徒中¶
郎鄴下為之語曰講義兩行得中郎仲讓官至右丞此¶
皆暹之短也文宣初嗣霸業司馬子如韓軌等挾舊怨¶
言暹罪重髙隆之亦言宜寛政網去糾察法官黜崔暹¶
則得逺近人意文宣從之及踐阼譖毁之者猶不息帝¶
<pb:KR2d0006_WYG_179-21b>¶
乃令都督陳山提舍人獨孤永業搜暹家甚貧匱唯得¶
神武文襄與暹書千餘紙多論經國大事帝嗟賞之仍¶
不免衆口乃流暹於馬城晝則負土供役夜則置諸地¶
牢歳餘奴告暹謀反鏁赴晉陽窮驗無實先是文襄疑¶
文宣佯愚慮其有後變将隂圖之以問暹暹曰嘗與二¶
郎俱在行位試以手版拍其背而不瞋乃将犀手版換¶
暹竹者自揩拭而翫視之以是知其實癡不足慮也帝¶
既鏁暹責其往昔打背暹自陳所對文襄之言明已功¶
<pb:KR2d0006_WYG_179-22a>¶
以贖死帝悟曰我免禍乃暹之力釋而勞之使行太原¶
郡事遷太常卿謂羣臣曰崔暹清正天下無雙卿等不¶
及也初文襄欲以最小妹嫁與暹子逹拏㑹崩遂寝至¶
是讌於宣光殿羣臣多在焉文宣謂暹曰賢子逹拏甚¶
有才學亡兄長女樂安公主魏帝外甥勝朕諸妹思成¶
大兄宿志故欲作婚姻乃以主降逹拏暹尋遷中書監¶
兼并省右僕射是時法網已嚴官司難於剖决繫獄者¶
千餘人暹初上省便大録囚旬月閒斷雪略盡文襄時¶
<pb:KR2d0006_WYG_179-22b>¶
欲封暹神武亦欲封之暹並固辭文宣數出游多至暹¶
宅以暹女為皇太子妃李后不可乃止天保八年遷尚¶
書右僕射儀同三司時調絹以七丈為疋暹言之乃依¶
舊帝謂左右曰崔暹諌我飲酒過多然我飲酒何所廢¶
恒山王私謂暹曰至尊威嚴多醉太后尚不能致言吾¶
兄弟亦杜口僕射獨能犯顔内外深相感愧十年卒帝¶
撫靈哭之贈開府儀同三司尚書左僕射定州刺史諡¶
曰貞莭逹拏温良亷謹有學識位儀同三司司農卿周¶
<pb:KR2d0006_WYG_179-23a>¶
御府大夫大象中使鄴屬尉遲迥起兵以為總管司馬¶
迥平伏誅初文宣嘗問樂安公主逹拏於汝何似答云¶
甚相敬唯阿家憎兒文宣令宫人召逹拏母入而殺之¶
投漳水齊滅逹拏殺主以復讎¶
崔㥄字長儒清河東武城人也父休魏七兵尚書㥄状¶
貎瓌偉善於容止少有名望為當時所知初為魏宣武¶
挽郎解褐太學博士累遷𣪚騎侍郎坐事免歸郷里冀¶
部豪桀之起召㥄兄弟㥄中立無所就髙敖曹以五百¶
<pb:KR2d0006_WYG_179-23b>¶
騎劫取之以為師友神武至信都以為開府諮議參軍¶
歴給事黄門侍郎衛将軍神武入洛議定廢立太僕綦¶
儁盛言節閔帝賢明可主社稷㥄作色而前曰若其賢¶
明自可待我髙王徐登九五既為逆胡所立何得猶作¶
天子若從儁言王師何名義舉由是節閔及中興主皆¶
廢更立平陽王是為孝武以建義功封武功縣公領黄¶
門加驃騎大将軍㥄居門下恃預建義旗頗自矜縱尋¶
以貪汚為御史糾劾逃還郷里時清河多盗文襄以石¶
<pb:KR2d0006_WYG_179-24a>¶
愷為太守令得専殺愷經㥄宅謂少年曰諸郎軰莫作¶
賊太守打殺人㥄顧曰何不答府君下官家作賊止捉¶
一天子牽臂下殿捉一天子推上殿不作偷驢摸犢賊¶
及遇赦出復為黄門天平中授徐州刺史給廣宗部曲¶
三百人清河部曲千人㥄性暴慢寵妾馮氏長且姣家¶
人號曰成母朝士邢子才等多姦之至是假其威勢恣¶
情取受風政不立初㥄為常侍求為修起居注或曰魏¶
收可㥄曰收輕薄徒耳更引祖鴻勲為之既為樞要又¶
<pb:KR2d0006_WYG_179-24b>¶
欲陷收不孝之罪乃以盧元明代收為中書郎由是收¶
銜之及收聘梁過徐州㥄備刺史鹵簿迎之使人相聞¶
收曰勿怪儀衛多稽古力也收語謇急報曰崔徐州建¶
義之勲何稽古之有㥄自以門伐素髙特不平此言收¶
乗宿憾故以此挫之罷徐州除祕書監以母憂去官服¶
終兼太常卿轉七兵尚書清河邑中正㥄有文學偉風¶
貎寡言辭端嶷如神以簡貴自處神武言崔悛應作令¶
僕恨其精神太遒趙郡李渾将聘梁名軰畢萃詩酒正¶
<pb:KR2d0006_WYG_179-25a>¶
懽㥄後到一坐無復談話鄭伯猷歎曰身長八尺靣如¶
刻畫謦欬為洪鐘響胸中貯千卷書使人那得不畏服¶
㥄以籍地自矜嘗與蕭祗明少遐等髙宴終日獨無言¶
少遐晚謂㥄曰驚風飄白日忽然落西山㥄亦無言直¶
曰爾每謂盧元明曰天下盛門惟我與爾傅崔趙李何¶
為者哉崔暹聞而銜之神武葬後㥄又竊言黄頷小兒¶
堪當重任不暹外兄李慎以告暹暹啓文襄絶㥄朝謁¶
㥄要拜道左文襄發怒曰黄頷兒何足拜也於是鏁㥄¶
<pb:KR2d0006_WYG_179-25b>¶
赴晉陽訊之不服暹引邢子才為證子才執無此言㥄¶
在禁謂邢曰卿知我意屬太邱不邢出告㥄子贍曰尊¶
公意正應欲結姻陳元康贍有新生女乃許妻元康子¶
元康為言於文襄曰崔㥄名望素重不可以私語殺之¶
文襄曰若免其性命當徙之遐裔元康曰㥄若在邉或¶
将外叛以英賢資寇敵非所宜也文襄曰既有季珪之¶
罪還令輸作可乎元康曰元康嘗讀崔琰傳追恨魏武¶
不𢎞㥄若在作所而殞後世豈道公不殺也文襄曰然¶
<pb:KR2d0006_WYG_179-26a>¶
則柰何元康曰㥄合死朝野皆知公誠能以寛濟猛特¶
輕其罸則仁徳彌著天下歸心叚孝先亦言㥄舊勲乃¶
捨之㥄進謁奉謝文襄猶怒曰我雖無堪忝當大任被¶
卿以為黄頷小兒金石可銷此言難滅天保初除侍中¶
監起居以禪代之際參掌儀禮别封新豐縣男回授第¶
九子約㥄一門婚嫁皆衣冠美族吉凶儀範為當時所¶
稱婁太后為博陵王納㥄妹為妃敇中使曰好作法用¶
勿使崔家笑人婚夕文宣舉酒祝曰新婦宜男孝順冨¶
<pb:KR2d0006_WYG_179-26b>¶
貴㥄跪對曰孝順出自臣門富貴恩由陛下五年為東¶
兖州刺史復擕馮氏之部為馮厭蠱頗失精爽尋遇偏¶
風馮氏驕縱受納狼藉為御史所劾與㥄俱召詣付廷¶
尉諸囚多姦焉獄中致競尋别詔斬馮於都市支解為¶
九叚㥄以疾卒於獄中㥄厯覧羣書兼有詞藻自魏中¶
興之後迄於孝武帝詞誥表檄多㥄所為然率性豪侈¶
溺於財色諸弟之間不能盡雍穆之羙世論以此譏之¶
㥄素與魏收不協後收既専典國史㥄恐被惡言乃恱¶
<pb:KR2d0006_WYG_179-27a>¶
之曰昔有班固今則魏子收縮鼻笑之憾不釋㥄子贍¶
字彦通聰明彊學有文情潔白善容止神采嶷然言不¶
妄發才學風流為後来之秀初潁川荀濟自江南入洛¶
贍學於濟故得經史有師法侍中李神儁雅有風譽晚¶
年無子見贍歎謂邢邵曰昨見崔㥄兒便為後生第一¶
我遂無此物見此使人傷懐年十五刺史髙昂召署主¶
簿清河公髙岳辟為開府西閤祭酒博陵崔暹為中尉¶
啟除侍御史以父與暹隙俄而去官神武召與北海王¶
<pb:KR2d0006_WYG_179-27b>¶
晞為諸子賔友仍為相府中兵參軍轉主簿文襄崩祕¶
未發䘮文宣命贍兼相府司馬使鄴魏孝靜帝以人日¶
發雲龍門與其父㥄俱侍宴又敕贍令近御坐亦有應¶
詔詩詔問邢邵等曰今贍此詩何如其父咸云㥄博雅¶
洪麗贍氣調清新並詩人之冠冕讌罷咸共嗟賞之云¶
今日之讌併為崔贍父子楊愔欲引贍為中書侍郎時¶
盧思道直中書省愔因問思道曰我比日多務都不見¶
崔贍文藻卿與其親通理當相悉思道曰贍文思之羙¶
<pb:KR2d0006_WYG_179-28a>¶
實有可稱但舉世重其風流所以才華見没愔云此言¶
有理其日便奏用之愔又曰昔裴瓚晉世為中書郎神¶
情髙邁每於禁門出入宿衞者皆肅然動容崔生堂堂¶
之貎亦當無媿裴子乎皇建元年除給事黄門侍郎與¶
趙郡李概為莫逆之友概将東還贍遺之書曰仗氣使¶
酒我之常弊詆訶指切在卿尤甚足下告歸吾於何聞¶
過也贍患氣兼性遲重雖居二省多不堪敷奏除清河¶
邑中正孝昭踐阼太子就傅受業詔除太子中庶子徵¶
<pb:KR2d0006_WYG_179-28b>¶
赴晉陽敕曰東宫弱年未陶訓義卿儀形風德人之師¶
表故勞卿朝夕游處開發幼䝉一物三善皆以相寄贍¶
專在東宫調護講讀及進退禮度儀制一皆委焉太子¶
納妃斛律氏敕贍與鴻臚卿崔劼撰定婚禮儀注仍面¶
授别㫖曰雖舊事恐未盡善可好定此儀以為後式時¶
詔議三恪之禮太子少傅魏收為一議朝士莫不雷同¶
贍别立異議收讀訖笑而不言贍正色曰聖上詔羣臣¶
議國家大典少傅名位不輕贍議若是須贊其所長若¶
<pb:KR2d0006_WYG_179-29a>¶
非須詰其不允何容讀國士議文直此冷笑崔贍居聖¶
朝顯職尚不免此疵草莱諸生欲云何自進贍容貌方¶
嚴詞㫖雄辯收慙遽竟無一言太寜元年除衛尉少卿¶
尋兼散騎常侍聘陳使主行過彭城讀道旁碑文未畢¶
而絶倒從者遙見以為中惡此碑乃贍父徐州時所立¶
故哀感焉贍經熱病面多瘢痕然雍容可觀辭韻温雅¶
南人大相欽服陳舎人劉師知見而心醉乃言常侍前¶
朝通好之日何意不来今日誰相對揚者其見重如此¶
<pb:KR2d0006_WYG_179-29b>¶
還襲爵武成公再遷吏部郎中因患耳請急十餘日不¶
瘥舊式百日不上解官吏部尚書尉瑾性褊急以贍舉¶
措舒緩曹務繁劇附驛奏聞因見代免歸鄉里天統末¶
加驍騎大将軍就拜銀青光祿大夫卒贈大理卿濟州¶
刺史諡曰文贍性簡傲以才地自矜所與周旋皆一時¶
名望在御史臺常於宅中送食備珍羞别室獨餐處之¶
自若有一河東人士姓裴亦為御史伺贍食便往造焉¶
贍不交言又不命匕筯裴坐觀贍食罷而退明日裴自¶
<pb:KR2d0006_WYG_179-30a>¶
擕匕筯恣情飲噉贍方謂裴云我初不唤君食亦不共¶
君語遂能不顧小節昔劉毅在京口冐食鵝炙豈異於¶
是乎君定名士於是每與之同食性方重好讀書酒後¶
清言聞者莫不傾耳自天保以後重吏事謂容止醖藉¶
者為潦倒而贍終不改焉嘗見選曹以劉逖為縣令謂¶
之曰官長止應子琮輩乃復屈名人馮子琮聞之大怒¶
及其用事幾敗焉有集二十卷㥄弟仲文有文學太和¶
中為丞相掾沙苑之敗仲文持馬尾渡河波中乍没乍¶
<pb:KR2d0006_WYG_179-30b>¶
出神武望見曰崔掾也遽遣船赴接及至謂曰卿為君¶
為親不顧萬死可謂家之孝子國之忠臣也後文襄欲¶
使行青州聞其多醉乃止天保初㥄為侍中仲文為銀¶
青光祿大夫同日受拜時云兩鳳連飛嘗被敕召宿酲¶
未解文宣怒将罰之試使為觀射詩十韻操筆立成乃¶
原之拜散騎常侍光祿大夫卒子偃太子洗馬尚書郎¶
偃弟儦有文藻列在文苑傳中仲文弟叔仁輕俠重衿¶
期仕魏為潁川刺史以貪汚為御史中丞髙仲密劾賜¶
<pb:KR2d0006_WYG_179-31a>¶
死於宅臨刑賦詩五絶與諸弟訣别不及其兄㥄以其¶
不甚營救也子彦武有識用隋開皇中位魏州刺史叔¶
仁弟叔義魏孝莊時為尚書庫部郎初叔義父休為青¶
州刺史放盜魁令出其黨遂以為門客在洛陽與兄叔¶
仁鑄錢事發合家逃逸叔義見執時城陽王徽為司州¶
牧臨淮王彧以非其身罪驟為致言徽以求婚不得遂¶
停赦書而殺之叔義弟子侃以寄名從軍竊級為中書¶
郎為尚書左丞和子岳彈紏失官性兼使氣後自修改¶
<pb:KR2d0006_WYG_179-31b>¶
閉門讀書當時稱為博洽後兼通直㪚騎常侍使梁為¶
陽斐副恥居斐下自負才地呼斐為陽子語輒折之還¶
卒於路子拯位太子僕武德郡守子侃弟子植位冀州¶
别駕走馬從禽髪挂木而死子珪子植弟子聿位東莞¶
太守子聿弟子約五嵗䘮父不肯食肉後䘮母居䘮哀¶
毁骨立人云崔九作孝風吹即倒禫月兄子度死又百¶
日不入房長八尺餘姿神儁異潛觀梁使劉孝儀賔從¶
見者駭目武定中為平原公開府祭酒與兄子贍俱詣¶
<pb:KR2d0006_WYG_179-32a>¶
晉陽寄居佛寺贍長於子約二嵗每退朝久立子約馮¶
几對之儀望俱華儼然相映諸沙門竊窺之以為二天¶
人也乾明中為考功郎病且卒謂贍曰自諸兄殁而門¶
業頽替居家大唯吾與爾命之脩短曾何足悲汝能免¶
之吾不餧矣¶
孫騰字龍雀咸陽石安人也祖通仕沮渠氏為中書舎¶
人沮渠氏滅因徙居北邊及騰貴魏朝贈司徒父機贈¶
太尉騰少質直明解吏事魏正光中北方擾亂歸爾朱¶
<pb:KR2d0006_WYG_179-32b>¶
榮尋為神武都督長史神武為晉州又引為長史封石¶
安縣伯及起兵於信都騰以誠款預謀䇿累遷郡公入¶
為侍中尋兼尚書左僕射時魏京兆王愉女平原公主¶
寡騰願尚之而公主欲侍中封隆之騰妬隆之遂相間¶
構神武啓免騰官俄而復之與斛斯椿俱掌機密見忌¶
慮禍奔晉陽神武入討椿留騰行并州事入為尚書左¶
僕射内外之事騰咸知之兼司空除侍中兼尚書令時¶
西魏攻南兗州詔騰率諸将討之騰性怯無威略失利¶
<pb:KR2d0006_WYG_179-33a>¶
而還又除司徒餘官如故初北境亂騰亡一女及貴推¶
訪不得疑其為人婢及為司徒奴婢訴良者皆免之願¶
免千人冀得其女神武知之大怒解司徒尋為尚書左¶
僕射太保仍侍中遷太傅初博陵崔孝芬取貧家子賈¶
氏為養女孝芬死其妻更適鄭伯獻擕賈於鄭氏賈有¶
色騰納之為妾其妻袁死騰以賈有子正以為妻詔封¶
丹陽郡君復請以袁氏爵囘授其妾其違禮肆情多此¶
類也騰早依神武神武深信待之置於魏朝寄以心腹¶
<pb:KR2d0006_WYG_179-33b>¶
遂志氣驕盈與奪自已納賄不知紀極官贈非財不行¶
餚藏銀器盗為家物親狎小人専為聚歛與髙岳髙隆¶
之司馬子如號四貴非法專恣騰為甚焉神武文襄屢¶
加誚讓終不悛改朝野深非笑之武定六年薨贈太師¶
開府錄尚書事諡曰文天保初以騰佐命詔祭告其墓¶
皇建中配享神武廟庭子鳳珍嗣性庸暗卒於儀同三¶
司¶
髙隆之字延興洛陽人也為閹人徐成養子少時以賃¶
<pb:KR2d0006_WYG_179-34a>¶
升為事父幹魏白水郡太守或云幹為姑壻髙氏所養¶
因從其氏隆之後有參定之功神武命為弟仍云勃海¶
蓨人幹贈司徒公隆之身長八尺羙鬚髯深沈有志氣¶
初行臺于暉引為郎中與神武深相結託及神武起義¶
山東以隆之為大行臺御史右丞從破四胡除驃騎大¶
将軍封平涼公累遷并州刺史後拜尚書右僕射時初¶
給民田貴勢皆占良羙貧弱咸受塉薄隆之啓神武悉¶
更反易乃得均平及領營構大将以十萬夫徹洛陽宫¶
<pb:KR2d0006_WYG_179-34b>¶
殿運於鄴營構之制皆委隆之增築南城周二十五里¶
以漳水近於帝城起長隄以防汎溢之患又鑿渠引漳¶
水周流城郭造水碾磑並有利於時魏自孝昌以後天¶
下多難刺史太守皆為當部都督雖無兵事皆立佐僚¶
所在頗為煩擾隆之請非實在邊要掌兵馬者悉斷之¶
又朝貴多假常侍以取貂蟬之餙隆之自表解侍中并¶
陳諸假侍中服者請亦罷之詔皆如表自軍國多事冐¶
名竊官者不可勝數隆之奏請檢括旬日獲五萬餘人¶
<pb:KR2d0006_WYG_179-35a>¶
而羣小囂然隆之懼而止詔監起居事進位司徒武定¶
中除尚書令遷太保文襄作宰風俗肅清隆之時有受¶
納文襄於尚書省大加責讓齊受禪進爵為王尋以本¶
官錄尚書事領大宗正卿監國史隆之性好小巧至於¶
公家羽儀百戲服制時有改易不循典故時論非之於¶
射棚上立三人像為壯勇之勢文宣曾至東山因射謂¶
隆之曰棚上可作猛獸以存古義何為終日射人隆之¶
無以對初文襄委任兼僕射崔暹黄門侍郎崔季舒等¶
<pb:KR2d0006_WYG_179-35b>¶
及文襄崩隆之啓文宣並欲害之不許文宣以隆之舊¶
齒委以政事隆之子媱於楊遵彥前妻帝妹也故遵彥¶
讒毀日至崔季舒等仍以前隙譖云隆之每見詞訟者¶
輒加哀矜之意以示非己能裁文宣以其受任既久知¶
有寃狀便宜申滌何過要名非大臣義天保五年禁止¶
尚書省隆之曾與元昶宴語昶曰與王交游當死生不¶
相背人有密言之者又帝未登庸之日隆之意嘗侮帝¶
帝将受魏禪大臣咸言未可隆之又在其中帝深銜之¶
<pb:KR2d0006_WYG_179-36a>¶
因此怒罵曰徐家老公令壯士築百餘拳放出渴将飲¶
水人止之隆之曰今日何在遂飲之因從駕死於路中¶
贈太尉太保陽夏王竟不得諡隆之雖不學渉而欽尚¶
文雅搢紳名流必存禮接寡姊為尼事之如母訓督諸¶
子必先文義世以此稱之文宣末年既多猜害追忿隆¶
之執其子司徒中兵慧登等二十餘人於前慧登等言¶
乞命帝曰不得已命左右一時梟首並投之漳水發隆¶
之冢出其屍葬已積年貌猶不改斬截骸骨而焚之棄¶
<pb:KR2d0006_WYG_179-36b>¶
於漳流天下寃之隆之嗣遂絶乾明中詔其兄子子逺¶
為隆之後襲爵陽夏王還其財産隆之初見信於神武¶
性多隂毒睚眦之忿無不報焉儀同三司崔孝芬以結¶
婚姻不果太府卿任集同知營構頗相乖異瀛州刺史¶
元宴請託不遂並構成其罪誅害之終至家門殄滅論¶
者謂有報應焉¶
司馬子如字遵業自云河内温人也八世祖模晉司空¶
南陽王模世子保晉亂出奔涼州因家焉魏平姑臧徙¶
<pb:KR2d0006_WYG_179-37a>¶
居於雲中父興龍魏魯陽太守子如少機警有口辯好¶
交游豪桀初為懐朔鎮省事與神武相結託分義甚深¶
孝昌中北州淪陷子如擕家口南奔肆州為爾朱榮所¶
禮遇榮之向洛陽也以子如為司馬仍為大行臺郎榮¶
以子如明辨能說時事數遣奉使詣闕多稱㫖孝荘亦¶
接待焉為武衛將軍榮之誅也子如知有變自宫内突¶
出至榮宅棄家隨榮妻子與爾朱世隆等走出京城世¶
隆便欲還北子如曰事貴應機兵不厭詐天下兇兇唯¶
<pb:KR2d0006_WYG_179-37b>¶
彊是視於此際會不可以弱示人若必走北即恐變故¶
隨起不如分兵守河橋迴軍向京出其不意假不如心¶
猶足示有餘力於是世隆還通京城節閔帝立以為侍¶
中驃騎大將軍進封陽平郡公神武起義信都世隆知¶
子如與神武有舊疑之出為南岐州刺史神武入洛陽¶
子如赴京師以為大行臺尚書朝夕左右參知軍國天¶
平初除尚書左僕射開府與侍中髙岳侍中孫騰右僕¶
射髙隆之等共知朝政號為四貴甚見信重神武鎮晉¶
<pb:KR2d0006_WYG_179-38a>¶
陽子如時往謁見待之甚厚並坐同食從旦達暮及當¶
還神武與婁后俱有賚遺率以為常子如性既豪爽兼¶
恃恩舊簿領之務與奪任情公然受納無所顧憚興和¶
中以為北道行臺廵檢諸州守令已下委其黜陟子如¶
至定州斬深澤令至冀州斬東光令皆以稽留時漏致¶
之極刑有進退少不合㫖者便令武士頓曵白刃臨頸¶
士庻惶懼不知所為轉尚書令子如於建義之始身不¶
参預直以神武故舊遂當委重意氣既髙聚歛不息時¶
<pb:KR2d0006_WYG_179-38b>¶
文襄入輔朝政子如以贜賄為御史中尉崔暹所劾禁¶
止於尚書省一宿而髪皆白辭曰司馬子如本從夏州¶
䇿一杖投相王王給露車一乗觠牸牛犢犢在道死唯¶
觠角存此外皆人上取得神武書勅文㐮曰司馬令是¶
吾故舊汝宜寛之文㐮駐馬行街以出子如脫其鎖子¶
如懼曰非作事邪於是除削官爵神武後見之哀其憔¶
悴以膝承其首親為擇蝨賜酒五百缾羊五百口粳米¶
五百石子如曰無事尚被囚幾死若受此豈有生路邪¶
<pb:KR2d0006_WYG_179-39a>¶
未㡬起行冀州事子如能自改厲甚有聲譽詔復官爵¶
别封野王縣男齊受禪以有翼賛之功别封須昌縣公¶
除司空子如性滑稽不事檢裁言戲穢䙝識者非之而¶
事姊有禮撫諸兄子慈篤當時名士並加欽愛世復以¶
此稱之然素無鯁正不能以平道處物文㐮崩暹等赴¶
晉陽子如以紏劾之釁乃啟文宣言其罪惡仍勸帝誅¶
之其後子如以馬度關為有司所奏文宣引子如譲之¶
曰崔暹季舒事朕先世有何大罪卿令我殺之因此免¶
<pb:KR2d0006_WYG_179-39b>¶
官乆之猶以先帝之舊拜太尉以疾薨贈太師太尉懐¶
州刺史謚曰文眀長子消難尚神武女文宣世為北豫¶
州刺史叛入周列在周史子如兄纂纂長子世雲輕險¶
無行累遷潁州刺史肆行姦穢将見推懼遂從侯景文¶
㐮猶以子如㤙舊免其諸弟死罪徙北邊世雲以侯景¶
敗於渦陽復有異志為景所殺世雲弟膺之字仲慶美¶
鬚髯有風貌好學厚自封植神氣甚高歴中書黄門侍¶
郎天平中子如執鈞當軸膺之既宰相猶子兼又自有¶
<pb:KR2d0006_WYG_179-40a>¶
名望其所與游集盡一時名流與邢子才王元景等並¶
為莫逆之交及世雲陷於逆亂期親皆應誅膺之及諸¶
弟並有人才為朝廷所惜文㐮特减死徙近鎮文宣嗣¶
業得還齊受禪子如以别封須昌縣公迴授膺之子如¶
撫愛甚慈膺之昆弟事之如父性方古不㑹俗舊與楊¶
愔同為黄門郎至愔為尚書令抗禮如初愔嘗有從姊¶
惨尚書卿尹皆跪弔膺之執手而出曽路逄愔威儀道¶
引乃於樹下側避之愔於車望見令呼謂曰兄何故避¶
<pb:KR2d0006_WYG_179-40b>¶
弟膺之曰我自避赤棒本不避卿愔甚重之然以其疎¶
簡慠物竟天保間淪滯不齒乾眀中除衛尉少卿遷國¶
子祭酒河清末拜金紫光禄大夫患泄痢積年不起武¶
平中就家拜儀同三司班台之貴近世專以賞勲勤膺¶
之雖為猥雜而名器猶重初司徒趙彦深起自孤微為¶
子如管記膺之甚相忽略不為之禮及彦深為宰相朝¶
士輻湊膺之自念故被延請永不至門每與相見捧袂¶
而已太常卿段孝言左丞相孝先之弟也位望甚隆嘗¶
<pb:KR2d0006_WYG_179-41a>¶
詣其弟幼之舉座傾敬時膺之牽疾在外齋馮几而坐¶
不為動容直言我患痢乆太常不得致怪黄門郎陸杳¶
貴游後進膺之嘗與碁杳忽後至寒温而已碁遂輟園¶
宅閑素門無雜客性不飲酒而不愛重賓逰病乆不復¶
堪讀書或以奕碁永日名士有素懐者時相尋候無雜¶
言唯論經史好讀太元經又注揚雄蜀都賦每云我與¶
揚子雲周旋患痢十七年竟不愈亡嵗以痢疾終膺之¶
弟子瑞為御史中丞正色舉察為朝廷所憚以疾去職¶
<pb:KR2d0006_WYG_179-41b>¶
就拜祠部尚書卒贈儀同三司瀛州刺史謚曰文節子¶
瑞妻陸令萱妹及令萱得寵於後主重贈子瑞開府儀¶
同三司中書監温縣伯諸子亦並居顯職同逰給事黄¶
門侍郎同囘太常少卿同憲通直常侍同逰終為佳吏¶
隋開皇中為尚書户部侍郎卒於遂州刺史子瑞弟幼¶
之清真有行武平末為大理卿開皇中卒於眉州刺史¶
薛琡字曇珍代人也父彪子魏徐州刺史自有傳琡形¶
貌瓌偉以有幹用為典客令毎引見時儀望甚美宣武¶
<pb:KR2d0006_WYG_179-42a>¶
帝謂曰卿風度峻整姿貌秀異後當升進何以處官琡¶
答曰宗廟之禮不敢不謹朝廷之事不敢不忠自此以¶
外非庸臣所及正光中行洛陽令部内肅然有犯法者¶
未加考掠直以辭理窮覈多得其情於是豪猾畏威事¶
務簡静時以乆旱京師見囚悉召集華林理問寃滯洛¶
陽繋獄唯有三人孝眀嘉之賜縑百匹琡本附於元义¶
义廢憂懼由是政教廢弛坐免官李神軌有寵於靈太¶
后琡復事之累遷吏部郎中先是吏部尚書崔亮奏立¶
<pb:KR2d0006_WYG_179-42b>¶
停年之格不簡人才專問勞舊琡乃上書曰臣聞錦縠¶
雖輕不委之以學割瑚璉任重豈寄之以弱力若使選¶
曺唯取年勞不簡賢否使義均行鴈次若貫魚勘簿呼¶
名一吏足矣數人而用何謂銓衡今黎元之命繋於守¶
長若得其人則蘇息有地任非其器為患更深臣請郡¶
縣之職吏部先盡擇才必學通今古曉達政職者以應¶
其選不拘入職逺近年勲多少其積勞之中有才堪牧¶
民者自在先用之限其餘不堪者既壮藉其力豈容老¶
<pb:KR2d0006_WYG_179-43a>¶
而棄之将佐丞尉去民稍逺小小當否未為多失宜依¶
次補叙以酬其勞書奏不報後因引見復陳曰君相共¶
治天下本屬百官是以漢朝常令三公大臣舉賢良方¶
正有道直言之士以為長吏監撫黎元自晉末以来此¶
風遂替今四方初定務在飬民臣請依漢氏更立四科¶
令三公宰貴各薦時賢以補郡縣眀立條格防其阿黨¶
之端庶令塗炭之餘戴仰有地詔下公卿議之事亦寝¶
元天穆討邢杲以琡為行臺尚書軍次東郡時元顥已¶
<pb:KR2d0006_WYG_179-43b>¶
據酇城邢杲又逼歴下天穆議其所先衆議以杲彊盛¶
宜先經略唯琡以為邢杲聚衆無名雖彊猶賊元顥皇¶
室昵親来稱義舉自河隂之役人情駭怨今有際㑹易¶
生感動杲䑕竊狗偷非有逺志宜先討顥待顥事决然¶
後迴師㓕杲不難天穆以羣情所願遂先討杲杲降軍¶
還至定陶天穆㽜琡行西兖州事尋為元顥所䧟顥執¶
琡自隨爾朱榮破顥天穆謂琡曰不用君言乃至於此¶
天平初拜七兵尚書神武引為丞相長史軍國之事多¶
<pb:KR2d0006_WYG_179-44a>¶
所闗知琡亦推誠盡節屡進忠讜神武大舉西伐将度¶
蒲津琡諌曰西賊連年饑饉故冒死来入陕州欲取倉¶
粟今高司徒已圍陕城粟不得出但宜置兵諸道勿與¶
野戰比及来年麥秋人民盡應餓死寳炬黒獺自然歸¶
降願王無渡河也侯景亦曰今者之舉兵衆極大萬一¶
不㨗卒難收殿不如分為二軍相繼而進前軍若勝後¶
軍合力前軍若敗後軍乗之神武皆不納遂有沙苑之¶
敗後范陽盧仲禮反琡與諸軍討平之轉殷州刺史為¶
<pb:KR2d0006_WYG_179-44b>¶
政嚴酷吏民苦之後歴度支殿中二尚書天保元年遷¶
尚書右僕射卒臨終敕其子歛以時服踰月便𦵏不聼¶
干求贈官自置䘮車不加雕餙但用麻為流蘇繩網絡¶
而已明器等物並不令置琡乆在省闥眀閑簿領當官¶
剖斷敏速如流然天性險忌情義不篤外似方格内實¶
浮動受納貨賄曲理舞法深文刻薄多所傷害人士畏¶
惡之魏東平王元匡妾張氏淫逸放恣琡初與姦通後¶
納以為婦或有謗之遂棄其前妻于氏不認其子允由¶
<pb:KR2d0006_WYG_179-45a>¶
是室家内忿競相告列深為世論所譏鄙贈開府儀同¶
三司尚書左僕射青州刺史謚曰威恭子允嗣¶
楊愔字遵彦𢎞農華隂人父津魏司空前史有傳愔小¶
名秦王兒童時口若不能言而風度深敏出入門閭未¶
嘗戲㺯六歳學史書十一受詩易好左氏春秋幼而䘮¶
母曽詣舅源子恭子恭與之飲問曰汝比来讀何書答¶
曰誦詩子恭因曰誦詩至渭陽未邪愔便號泣感噎子¶
恭亦對之歔欷遂為之罷酒子恭後謂津曰嘗謂秦王¶
<pb:KR2d0006_WYG_179-45b>¶
兒不甚察慧從今已後更刮目而視之愔一門四世同¶
居家甚隆盛昆季就學者三十餘人學庭前有柰樹其¶
寔落地羣兒咸爭之愔頽然獨坐其季父暐適入學舘¶
見之大用嗟異顧謂賔客曰此兒恬裕有我家風宅内¶
有茂竹遂為愔於林邊别葺一室命獨䖏其中常銅盤¶
具盛饌以飯之因以督厲諸子曰汝軰但如遵彦謹慎¶
自得竹林别室銅盤重肉之食従父兄黄門侍郎昱特¶
相器重曽謂人曰此兒駒齒未落已是我家龍文更十¶
<pb:KR2d0006_WYG_179-46a>¶
歳後當求之千里外昱嘗與十餘人賦詩愔一覽便誦¶
無所遺失及長能清言美音制風神俊悟容止可觀人¶
士見之莫不敬異有識者多以逺大許之正光中随父¶
之并州性既恬黙又好山水遂入晉陽西縣甕山讀書¶
孝昌初津為定州刺史愔亦隨父之職以軍功除羽林¶
監賜爵魏昌男不拜及中山為杜洛周䧟全家被囚縶¶
未幾洛周㓕又沒葛榮榮欲以女妻之又逼以偽職愔¶
乃託疾宻含牛血數合於衆中吐之仍陽喑不語榮以¶
<pb:KR2d0006_WYG_179-46b>¶
為信然乃止永安初還洛拜通直散騎侍郎年十八元¶
顥入洛時愔従父兄侃為北中郎将鎮河梁愔適至侃¶
處便屬乗輿失守夜至河侃雖奉迎車駕北度而潜南¶
奔愔固諌止之遂相與扈從逹建州除通直散騎常侍¶
愔以世故未夷志在潜退乃謝病與友人中書侍郎河¶
間邢邵隠於嵩山及荘帝誅爾朱榮其従兄偘参賛帷¶
幄朝廷以其父津為并州刺史北道大行臺愔隨之任¶
有邯鄲人楊寛者求義従出藩愔請津納之俄而孝荘¶
<pb:KR2d0006_WYG_179-47a>¶
幽崩愔家以忠烈闔門塗炭愔時適還都行逹邯鄲過¶
楊寛家為寛所執至相州見刺史劉誕誕以愔名家盛¶
徳甚相哀念付長史慕容白澤禁止焉遣隊主鞏榮貴¶
防禁送都至安陽亭愔謂榮貴曰僕家世忠臣輸誠魏¶
室家亡國破一至於此雖曰囚虜何復面目見君父之¶
讐得自縊於一繩傳首而去是君之惠也榮貴深相矜¶
感遂與愔俱逃愔乃投高昻兄弟既潛竄累載属神武¶
起義至信都遂投刺轅門便䝉引見賛揚興運陳訴家¶
<pb:KR2d0006_WYG_179-47b>¶
禍言辭哀壮涕泗横集神武為之改容即以為行臺郎¶
中大軍南攻鄴歴楊寛村寛於馬前叩頭請罪愔謂曰¶
人不識恩義葢亦常理我不恨卿無假驚佈時鄴未下¶
神武命愔作祭天文燎畢而城䧟由是轉大行臺右丞¶
于時覇圗草創軍國務廣文檄教令皆自愔及崔㥄出¶
愔遭罹家難嘗以䘮禮自居所食唯鹽米而已哀毁骨¶
立神武愍之常相開慰及韓陵之戰愔每䧟陣先登朋¶
僚咸共怪歎曰楊氏儒生今遂為武士仁者必勇定非¶
<pb:KR2d0006_WYG_179-48a>¶
虗論頃之表請觧職還𦵏一門之内贈太師太傅丞相¶
大将軍者二人太尉録尚書及尚書令者三人左僕射¶
尚書五人刺史太守者二十餘人追榮之盛古今未之¶
有也及䘮柩進發吉凶儀衞亘二十餘里㑹𦵏者将萬¶
人是日隆冬盛寒風雪嚴厚愔徒跣號哭見者無不哀¶
之尋徴赴晋陽仍居本職愔従兄稚為岐州刺史以直¶
言忤㫖見誅愔悲懼疾發乃取急就鴈門温湯療治郭¶
秀害其能因致書恐之曰高王欲送卿於帝所仍勸其¶
<pb:KR2d0006_WYG_179-48b>¶
逃亡愔遂棄衣冠於水濵若自沉者變易姓名自稱劉¶
士安入嵩高山與沙門曇謨徴等屏居削迹又潛之光¶
州因東入田横島以&KR0688;誦為業海隅之士謂之劉先生¶
太守王元景隂祐之神武知愔猶在遣愔従兄寳猗齎¶
書慰喻仍敕光州刺史奚思業令捜訪以禮發遣神武¶
見之大恱除太原公開府司馬轉長史太原公即文宣¶
帝也復授大行䑓右丞封華隂縣侯遷給事黄門侍郎¶
妻以庶女又兼散騎常侍為聘梁使主行逹碻磝州内¶
<pb:KR2d0006_WYG_179-49a>¶
有愔家舊佛寺入精廬禮拜見太傅容像感悲慟哭歐¶
血數升遂發病不成行輿疾還鄴乆之以本官兼尚書¶
吏部郎中武定末以望寔之美超拜吏部尚書加侍中¶
衞将軍侍學典選如故天保初以本官領太尉少傅别¶
封陽夏縣男又詔監太史遷尚書右僕射尚太原長公¶
主即魏孝静后也㑹有雉集其舍又拜開府儀同三司¶
尚書右僕射改封華山郡公九年徙尚書令又拜特進¶
驃騎大将軍十年封開封王文宣之崩百僚莫有下淚¶
<pb:KR2d0006_WYG_179-49b>¶
愔悲不自勝濟南嗣業任遇彌隆朝章國命一人而已¶
推誠體道時無異議乾眀元年為孝昭所誅時年五十¶
天統末追贈司空愔貴公子早有聲譽風表鑒裁為朝¶
野所稱家門遇禍唯有二弟一妹及兄孫女數人撫飬¶
孤幼慈㫖温顔咸出仁厚重分義輕貨財前後賜與多¶
散之親族羣従弟姪十數人並待而舉火頻遭迍厄冒¶
履危難一餐之惠酬荅必重性命之讐捨而不問典選¶
二十餘年奨擢人倫以為己任然取士徒以言貌時致¶
<pb:KR2d0006_WYG_179-50a>¶
謗言以為愔之用人如貧士市瓜取其大者愔聞不以¶
為意其聰眀彊識半面不忘毎有所召或單稱姓名無¶
有誤者後有選人魯漫漢自言猥賤獨不見識愔曰卿¶
前在元子思坊騎禿尾草驢見我不下以方麴障面我¶
何不識卿漫漢驚服又調之曰名以定禮澷漢果自不¶
虚又令吏唱人名誤以盧士深為士琛士深自言愔曰¶
盧即潤朗所以比玉自尚公主後衣紫羅袍金縷大帶¶
遇李庶頗以為耻謂曰我此衣服都是内裁既見子将¶
<pb:KR2d0006_WYG_179-50b>¶
不能無愧及居端揆經綜機衡千端萬緒神無滯用自¶
天保五年已後一人䘮徳維持匡救寔有頼焉每天子¶
臨軒公卿拜授發號施令宣揚詔冊愔辭氣温辯神儀¶
秀發百僚觀聴莫不悚動自居大位門絶私交輕貨財¶
重仁義前後賞賜積累巨萬散之九族架箧之中唯有¶
書數千卷太保平原王隆之與愔隣宅嘗見其門外有¶
富胡數人謂左右曰我門前幸無此物性周宻畏慎恒¶
若不足每聞後命愀然變色文宣大漸以恒山長廣二¶
<pb:KR2d0006_WYG_179-51a>¶
王位地親逼深以後事為念愔與左僕射平秦王歸彦¶
侍中燕子獻黄門侍郎宋欽道領軍可朱渾天和中書¶
侍郎鄭子黙受遺詔輔政並以二王威望先重咸有猜¶
忌之心初在晉陽以大行在殯天子諒闇議令恒山王¶
在東舘欲奏之事皆先諮决二旬而止仍欲以恒山隨¶
梓宫之鄴留長廣鎮晋陽執政復生疑貳両王又俱従¶
至於鄴子獻立計欲䖏太皇太后於北宫歸政皇太后¶
又自天保八年以来爵賞多濫至是愔先自表觧其開¶
<pb:KR2d0006_WYG_179-51b>¶
封王諸叨竊冒榮者皆従黜免由是嬖寵失職之徒盡¶
歸心二叔高歸彦初雖同徳後尋反動以疎忌之迹盡¶
告両王可朱渾天和又每云若不誅二王少主無自安¶
之理宋欽道靣奏帝稱二叔威權旣重宜速去之帝不¶
許曰可與令公共詳其事愔䓁議欲出二王為刺史以¶
帝仁慈恐不可所奏乃通啓皇太后具述安危有宫人¶
李昌儀者北豫州刺史高仲宻之妻坐仲宻事入宫太¶
后與昌儀宗情甚相昵爱太后以啟示之昌儀宻白太¶
<pb:KR2d0006_WYG_179-52a>¶
皇太后愔䓁又議不可令二王俱出且出其一乃奏以¶
長廣王為大司馬并州刺史恒山王為太師録尚書事¶
及二王拜職於尚書省大㑹百僚愔等並将同赴子黙¶
止之云事不可量不可輕脫愔云吾等至誠體國豈有¶
恒山拜職有不赴之理何為忽有此慮長廣旦伏家僮¶
數十人於録尚書後室仍與席上諸貴數人相知并與¶
諸勲胄約行酒至愔等我各勸䨇盃彼必致辭我一曰¶
捉酒二曰捉酒三曰何不捉爾軰即捉及宴如之愔大¶
<pb:KR2d0006_WYG_179-52b>¶
言曰諸王反逆欲殺忠貞邪尊天子削諸侯赤心奉國¶
未應及此恒山王欲緩之長廣王曰不可於是愔及天¶
和欽道皆被拳杖亂歐撃頭面血流各十人持之使薛¶
孤延康買執子黙於尚藥局子黙曰不用智者言以至¶
於此豈非命也二叔率高歸彦賀㧞仁斛律金擁愔等¶
唐突入雲龍門見都督叱利騷招之不進使騎殺之開¶
府成休寕拒門歸彦喻之乃得入送愔等於御前長廣¶
王及歸彦在朱華門外太皇太后臨昭陽殿太后及帝¶
<pb:KR2d0006_WYG_179-53a>¶
側立恒山王以塼叩頭進而言曰臣與陛下骨肉相連¶
楊遵彦等欲擅朝權威福自己自王公以還皆重足屏¶
氣共相唇齒以成亂階若不早圗必為宗社之害臣與¶
湛等為國事重賀㧞仁斛律金等惜獻皇帝業共執遵¶
彦䓁領入宫未敢刑戮專輙之失罪合萬死帝時黙然¶
領軍劉桃枝之徒陛衞叩刀仰視帝不睨之太皇太后¶
令却杖不肯又厲聲曰奴軰即今頭落乃却因問楊郎¶
何在賀㧞仁曰一目已出太皇太后愴然曰楊郎何所¶
<pb:KR2d0006_WYG_179-53b>¶
能使㽜不好耶乃譲帝曰此等懐逆欲殺我二兒次及¶
我奈何縦之帝猶不能言太皇太后怒且悲王公皆泣¶
太皇太后曰豈可使我母子受漢老嫗斟酌太后拜謝¶
恒山王叩頭不止太皇太后謂帝曰何不安慰汝叔帝¶
曰天子不能與叔惜亦豈能惜此漢軰但願乞兒性命¶
兒自下殿去此等任叔父䖏分遂皆斬之長廣王以子¶
黙昔䜛已作詔書故先㧞其舌截其手太皇太后臨愔¶
䘮哭曰楊郎忠而獲罪以御金為之一眼親納之曰以¶
<pb:KR2d0006_WYG_179-54a>¶
表吾意恒山王亦悔殺之先是童謡曰白羊頭毣秃羖¶
䍽頭生角又曰羊羊喫野草不喫野草逺我道不逺打¶
爾腦又曰阿𡡉姑禍也道人姑夫死也羊謂愔也角文¶
為用力道人謂廢帝小名太原公主嘗作尼故曰阿𡡉¶
姑愔子獻天和皆尚帝姑故曰道人姑夫云於是乃以¶
天子之命下詔罪之罪止一身家口不問尋復簿錄五¶
家王晞固諌乃各沒一房孩幼盡死兄弟皆除名遵彦¶
死仍以中書令趙彦深代總機務鴻臚少卿陽休之私¶
<pb:KR2d0006_WYG_179-54b>¶
謂人曰将渉千里殺騏驎而䇿蹇驢可悲之甚愔所著¶
詩賦表奏書論甚多後散失門生鳩聚所得萬餘言燕¶
子獻字季則廣漢下洛人少時相者謂曰使役在朝大¶
富貴在齊趙後遇周文於闗中創業用為典籖将命使¶
蠕蠕子獻欲驗相者之言来歸神武神武見之大恱神¶
武舊飬韓長之姑為女是為陽翟公主遂以嫁之甚被¶
待遇文宣時官至侍中濟南即位委任彌重除尚書右¶
僕射子獻素多力頭少髪當狼狽之際排衆走出省門¶
<pb:KR2d0006_WYG_179-55a>¶
斛律光逐而禽之子獻嘆曰丈夫為計遲遂至此天統¶
五年追贈司空天和事見兄元傳鄭頥字子黙彭城人¶
高祖據魏彭城太守自滎陽徙焉頥聰敏頗渉文義而¶
邪險不良初為太原公東閣祭酒天保世稍遷中書侍¶
郎與宋欽道特相友爱欽道每師事之楊愔始輕宋鄭¶
不為之禮俄而自結人主稍不可制欽道舊與濟南款¶
狎共相引致無所不言乾眀初拜散騎常侍兼中書侍¶
郎二人權将與愔相埒愔見害之時邢子才流涕曰楊¶
<pb:KR2d0006_WYG_179-55b>¶
令君雖善人死日恨不得一佳伴頥後與愔同詔追贈¶
殿中尚書廣州刺史頥弟抗字子信頗有文學武平末¶
兼左右郎中待詔文林舘¶
陽休之字子烈右北平無終人父固魏前将軍休之㑺¶
爽有風概少勤學爱文藻弱冠擅聲為後来之秀時人¶
為之語曰能賦能詩陽休之初為州主簿孝昌中杜洛¶
周陷薊城休之與宗室南奔章武轉至青州葛榮㓂亂¶
河北流人多湊青州休之知将有變請其族叔伯彦等¶
<pb:KR2d0006_WYG_179-56a>¶
潛歸京師避之多不能従休之垂涕别去俄而葛榮邢¶
杲作亂伯彦等咸為土人所殺諸陽死者數十人惟休¶
之兄弟免魏荘帝立累遷太尉記室参軍李神儁監起¶
居注啓休之與河東裴伯茂范陽盧元眀河間邢子才¶
俱入撰次後與魏收李同軌䓁脩國史後行䑓賀㧞勝¶
經略樊沔請為南道軍司俄而魏孝武帝入闗勝令休¶
之奉表詣長安参謁時神武亦啓除休之太常少卿尋¶
屬勝南奔仍隨勝至江南休之聞神武推奉静帝乃白¶
<pb:KR2d0006_WYG_179-56b>¶
勝啟梁武求還文襄以為大行䑓郎中天保中神武幸¶
汾陽之天池池邉得一石上有隠起字其文曰六王三¶
川神武以問休之曰此文字何義對曰六者是大王之¶
字王當有天下此乃大王符瑞受命之祥旣於天池得¶
此石可謂天意命王也吉不可言神武又問三川何義¶
休之曰河洛伊為三川此洛陽也而涇渭洛亦為三川¶
此雍州也大王若受天命終應統於闗右神武曰世人¶
無事嘗道我欲反今若聞此更致紛紜慎莫妄言也元¶
<pb:KR2d0006_WYG_179-57a>¶
象初録荆州軍功封新泰縣伯武定二年除中書侍郎¶
先是中書專掌綸誥魏宣武以来事移門下至是發詔¶
依舊任遇甚顯時魏收為散騎常侍兼侍郎與休之参¶
掌詔命世論以為中興時有人士戲嘲休之云有觸藩¶
之羝羊乗連錢之驄馬従晉陽而向鄴懐属書而盈把¶
左丞盧斐以其文書請謁啟神武禁止㑹赦不問歴尚¶
食典御太子中庶子給事黄門侍郎中軍将軍幽州大¶
中正兼侍中持莭奉璽書詣并州敦喻文宣為相國齊¶
<pb:KR2d0006_WYG_179-57b>¶
王時将受魏禅發晋陽至平陽郡為人心未一旦還并¶
州恐漏泄仍斷行人休之性疎放使還遂說其事鄴中¶
悉知之高徳正以聞文宣忿之而未發及受禪除散騎¶
将軍積其前事也文宣郊天百寮咸従休之衣両襠甲¶
手持白棓時魏收為中書令嘲之曰義真服未休之曰¶
我昔為常伯首戴蟬冕今䖏驍游身被衫甲允文允武¶
何必减卿談笑晏然議者服其夷曠以禪譲之際参定¶
禮儀别封始平縣男後除中山太守先是韋道建宋欽¶
<pb:KR2d0006_WYG_179-58a>¶
道代為定州長史帶中山太守並立制監臨之官出行¶
不得過百姓飲食有者即數錢酬之休之常以為非及¶
至郡復相因循或問其故休之曰吾昔非之者為其失¶
仁義今日行之者自欲避嫌疑豈是夙心直是䖏世難¶
耳在郡三年再致甘露之瑞文宣崩徴休之至晋陽經¶
紀䘮禮與魏收俱至尚書令楊遵彦與休之等款狎相¶
遇中書省言及䘮事收掩淚收聲休之嚬眉而已他日¶
遵彦謂曰昨聞韓魏少傅悲不自勝卿何容都不流涕¶
<pb:KR2d0006_WYG_179-58b>¶
休之曰天保之世魏侯時遇甚深鄙夫以衆人見待佞¶
哀詐泣寔非本懐皇建初兼度支尚書孝昭留心政道¶
每訪以治術休之啟以眀賞罸慎官方禁滛侈恤民患¶
為政教之先帝深納之大寧中歴都官七兵祠部三尚¶
書河清三年出為西兖州刺史天統初徴為光禄卿監¶
國史尋除吏部尚書休之多識故事諳悉氏族凡所遷¶
用莫不才地俱允前國史助教熊安生當時碩儒因䘮¶
觧職乆不見調休之引為國子博士儒者以此歸之性¶
<pb:KR2d0006_WYG_179-59a>¶
間率不樂煩職毎謂人曰此官寔自清華但煩劇妨吾¶
賞適真是樊籠矣武成崩後頻乞就閑武平初除中書¶
監尚書右僕射三年加位特進與朝士撰聖夀堂御覽¶
六年正除尚書左僕射領中書監休之早得才名為人¶
物所傾服外如疎放内寔謹厚少年頗以峻急為累晚¶
莭以通美見稱重衿期好游賞太常卿盧元眀人地華¶
重罕所交接非一時名士不得與之逰休之始為行䑓¶
郎便坦然投分文酒㑹同相得甚款鄉曲人士莫不企¶
<pb:KR2d0006_WYG_179-59b>¶
羡焉太子中庶子平原眀少遐風流名士也梁亡奔鄴¶
昔因通聘與休之同游及少遐卒其妻窮敝休之經紀¶
振恤恩分甚厚尚書僕射崔暹為文㐮所親任勢傾朝¶
列休之未嘗請謁暹子逹拏幼而聰敏年十餘已作五¶
言詩梁國通和聘使在舘暹持逹拏數首詩示諸朝士¶
有才學者又欲示梁客餘人畏暹皆隨宜應對休之獨¶
正言郎子聰眀方成偉器但小兒文藻恐未可以示逺¶
人其方直如此元景每云當今直諌楊子烈其有焉晚¶
<pb:KR2d0006_WYG_179-60a>¶
節說祖珽撰御覽書成加特進又白珽令其子辟彊預¶
脩御覽辟彊無才藝為人所嗤鄙及珽被黜便布言于¶
朝云先有嫌隙及鄧長顒顔之推奏立文林舘之推本¶
意不欲令耆舊故人知之休之便相附㑹與少年朝請¶
参軍之徒同入待詔時論貶焉魏收監史之日立神武¶
本紀取平四胡之歳為齊元收在齊州恐史官改奪其¶
志上表論之及收還朝勅集朝賢議其事休之立議從¶
天保為限㫁魏收存日猶両議未决收死後便諷動内¶
<pb:KR2d0006_WYG_179-60b>¶
外發詔従其議後領中書監便謂人云我已三為中書¶
監用此何為隆化還鄴舉朝多有遷授封休之燕郡王¶
又謂其所親云我非蠻奴何意忽有此授凡此諸事皆¶
為時論所鄙好學不倦遂博綜經史文章雖不華靡亦¶
為典正魏收在日深為收所輕收卒後以先逹見推位¶
望雖髙虚懐接物為縉紳所爱重周武平齊休之與吏¶
部尚書袁聿脩衞尉卿李祖欽度支尚書元修伯大理¶
卿司馬幼之司農卿崔逹拏秘書監源宗散騎常侍兼¶
<pb:KR2d0006_WYG_179-61a>¶
中書侍郎李若散騎常侍兼給事黄門侍郎李孝貞給¶
事黄門侍郎盧思道給事黄門侍郎顔之推通直散騎¶
常侍兼中書侍郎李徳林通直散騎常侍兼中書舎人¶
陸乂中書侍郎薛道衡中書舎人元行恭辛徳源王劭¶
陸開眀十八人同徴令隨駕後赴長安尋除開府儀同¶
依例封臨澤縣男歴納言中大夫太子少保進位上開¶
府除和州刺史隋開皇二年罷任終於洛陽所著文集¶
四十卷又撰幽州人物志並行於世初休之在洛将仕¶
<pb:KR2d0006_WYG_179-61b>¶
夜夢見黄河北驛道上行従東向西道南有一冡極高¶
大休之歩登冡頭見一銅柱趺為蓮花形休之従西北¶
登一柱礎上以手捉一柱柱遂右轉休之呪曰柱轉三¶
匝吾至三公柱遂三匝而止休之尋寤意如在鄴城東¶
南者其夢竟驗云子辟彊字君大性疎脫無才藝休之¶
亦引入文林舘為時人所嗤鄙武平末為尚書水部郎¶
中休之弟綝之天平中入闗次俊之位兼通直常侍聘¶
陳副尚書郎當文襄時多作六言歌辭淫蕩而拙世俗¶
<pb:KR2d0006_WYG_179-62a>¶
流轉名為陽五伴侣寫而賣之在市不絶俊之嘗過市¶
取而改之言其字誤賣書者曰陽五古之賢人作此伴¶
侣君何所知輕敢議論俊之大喜後待詔文林舘自言¶
有文集十卷家兄亦不知吾是才士也休之従祖弟斐¶
字叔鸞父藻魏瀛州安東府長史斐魏孝荘時於西兖¶
州督䕶流人有功賜爵方城伯歴廣平王開府中郎脩¶
起居注除起部郎中兼通直散騎常侍聘梁梁尚書羊¶
偘魏之叛人也與斐舊故欲召斐至宅三致書斐不荅¶
<pb:KR2d0006_WYG_179-62b>¶
梁人曰羊来已乆經貴朝遷革李盧亦詣宅相見卿何¶
致難斐曰桞下惠則可吾不可梁武帝又親謂斐曰偘¶
極願相見今二國和好安得復論彼此斐終辭焉還除¶
廷尉少卿石濟河溢橋壊斐移津於白馬中河起石潬¶
両岸造闗城累年乃就東郡太守陸士佩以黎陽闗河¶
形勝欲因山壑以為公家苑囿斐書答以國歩始康人¶
勞未息誠宜輕徭薄賦勤恤民隠不従天保中除都水¶
使者詔斐監築長城累遷殿中尚書以本官監瀛州事¶
<pb:KR2d0006_WYG_179-63a>¶
拜儀同三司卒贈中書監北豫州刺史謚曰簡子師孝¶
中書舍人斐従叔昭字元景學渉史傳尤閑案牘為文¶
㐮府墨曺参軍甚見親委與陳元康崔暹䓁参謀機宻¶
及崔㥄為崔暹所告昭劾成其獄頼邢子才為㥄申雪¶
以免昭由是為時論所不與初文㐮擇日将受魏禅令¶
昭等定儀注草詔冊并授官未畢而文㐮殂罷府天保¶
初除給事黄門侍郎後以風氣彌留不堪近侍出除青¶
州高陽内史卒於郡文集十卷子静立性淳孝掺履清¶
<pb:KR2d0006_WYG_179-63b>¶
方美詞令善尺牘仕齊位三公郎中隋開皇初州主簿¶
李稚亷趙郡高邑人也父紹魏殷州别駕兄義深梁州¶
刺史義深自有傳稚亷少而寡欲為兒童時初不従人¶
有所求請家人故以金寳授之終不取彊付之輙擲於¶
地州牧以其蒙稚而亷故以名焉稚亷聪敏好學年十¶
五頗尋覽五經章句釋褐奉朝請累除文㐮驃騎府長¶
史文㐮薦為濟州儀同府長史又遷瀛州長史神武行¶
經冀州部總合河北六州文籍商𣙜户口増損神武親¶
<pb:KR2d0006_WYG_179-64a>¶
自部分多在馬上徴責文簿指影取偹事緒非一稚㢘¶
每應機立成當先期㑹莫不雅合深㫖為諸州凖的神¶
武嘗謂司馬子如曰觀稚亷處分快人意也因集文武¶
數十人令郎中杜弼宣㫖慰勞仍詰諸州刺史守令等¶
曰碎卿䓁諸人作得李長史一脚指不足時諸人並謝¶
罪稚㢘獨前拜恩觀者咸歎美之賜以牛酒神武還并¶
州以告文㐮文㐮喜謂人曰吾足知人矣文㐮嗣事召¶
詣晋陽除覇府椽文㐮謂杜弼曰并州王者之基須好¶
<pb:KR2d0006_WYG_179-64b>¶
長史令各舉所知多不見納文㐮後因大集乃謂陳元¶
康曰我教君好長史䖏李稚㢘即其人也遂命為并州¶
長史常在文㐮第内與隴西辛術等六人號為舘客待¶
以上賓之禮天保初為太原太守文宣嘗召見問以治¶
方語及政刑寛猛帝終欲深文稚㢘固以為非帝意不¶
悅又與語及楊愔稚亷誤稱為楊公以應對失宜除濟¶
隂太守累遷太僕大司農二卿趙州大中正大理卿所¶
在稱職後主時和士開權重百僚盡傾稚㢘高揖而已¶
<pb:KR2d0006_WYG_179-65a>¶
由是出為南青州刺史州主簿徐乾富而暴横歴政不¶
能禁稚㢘初至因其有犯收繋之乾宻通䟽奉黄金百¶
挺婢妓二十人稚㢘不受遂殺之罷還鄴祖孝徴執政¶
求紫石英於稚亷以其南青州所出稚㢘辭無好者固¶
請乃與二両孝徴有不平之言或以告稚㢘稚㢘抗聲¶
曰李稚㢘結髪従官誓不曲意求人天生徳於予孝徴¶
其如予何假欲挫頓不過遣向并州耳時已授并省都¶
官尚書辭而未報遂發勑遣之齊末官至三品已上悉¶
<pb:KR2d0006_WYG_179-65b>¶
加儀同稚㢘獨不霑此例語人曰我不為儀同更覺為¶
榮耳卒贈吏部尚書稚㢘族弟神威幼有風裁家業禮¶
學又善音樂撰集樂書近百卷卒於尚書左丞又有李¶
翥字彦鴻世居栢人弱冠以文章知名仕齊位東平太¶
守後待詔文林舘除通直散騎常侍聘於梁晚莭頗以¶
貪酒為累貧無居宅寄止佛寺中常著巾帔終日對酒¶
招致賔客風調詳雅翥従父兄子朗翥之流亞兼有吏¶
能位中書舎人¶
<pb:KR2d0006_WYG_179-66a>¶
王昕字元景北海劇人也六世祖猛秦苻堅丞相家於¶
華山之鄜城祖嶷魏孝文世為内都大官父雲位南兖¶
州刺史昕少篤學能誦書日以中疊舉手極上為率與¶
太原王延業俱詣魏安豊王延眀延眀歎美之太尉汝¶
南王悦辟為騎兵參軍舊事王出騎兵則武服持刀陪¶
從昕耻之未嘗肯依行列恱好逸遊或馳騁信宿昕輙¶
棄還恱乃令騎兵在前手為驅䇿昕舎轡高拱任馬所¶
之左右言其誕慢恱曰府望惟在此賢不可責也恱數¶
<pb:KR2d0006_WYG_179-66b>¶
散錢於地令諸佐争拾之昕獨不拾恱又散銀錢以目¶
昕昕乃取其一恱與府僚飲酒起自移牀人争進手昕¶
獨執版却立恱於是作色曰我帝孫帝子帝弟帝叔今¶
為宴通親起輿牀卿何人也獨為偃蹇對曰王元景位¶
望微劣不足使殿下式瞻儀形安敢以親王寮寀從厮¶
飬之役恱謝焉在坐皆引滿酣暢昕先起卧於閑室頻¶
召不至恱乃自詣呼之曰懐其才而忽府主可謂仁乎¶
昕曰商辛沉湎其亡也忽諸府主自忽慠寮佐敢任其¶
<pb:KR2d0006_WYG_179-67a>¶
咎恱大笑而去後除著作佐郎以兵亂漸起将避地海¶
隅侍中李琰之黄門侍郎王遵業惜其名士不容外任¶
奏除尚書右外兵郎中出為光州長史故免河隂之難¶
遷東莱太守於時年凶人多相食昕勤恤民隠多所全¶
濟昕少時與河間邢邵俱為元羅賔友及守東莱邵舉¶
室就之郡人以邵是邢杲従弟㑹兵将執之昕以身蔽¶
伏其上呼曰欲執子才當先執我邵乃免太昌初還洛¶
吏部尚書李神儁奏言比因多故常侍遂無員限今以¶
<pb:KR2d0006_WYG_179-67b>¶
王元景等為常侍定限八員加金紫光禄大夫孝武或¶
時袒露與近臣戲狎每見昕即正冠而歛容焉昕體素¶
肥遭䘮後遂終身羸瘠楊愔重其徳業以為人之師表¶
元象元年兼散騎常侍聘梁魏收為副並為朝廷所重¶
使還高隆之求貨不得諷憲䑓劾昕收在江東大将商¶
人市易並坐禁止文㐮營救之累遷秘書監昕雅好清¶
談詞無淺鄙在東莱時獲殺其同行侣者詰之未服昕¶
謂之曰彼物故不歸卿無恙而返何以自眀邢邵後見¶
<pb:KR2d0006_WYG_179-68a>¶
文㐮言及此以為笑樂昕聞之故詣邵曰卿不識造化¶
還謂人曰子才應死我罵之極深頃之以被謗左遷陽¶
平太守在郡有稱績文㐮謂人曰王元景殊獲吾力由¶
吾數戲之其在吏事遂為良二千石文宣踐阼拜七兵¶
尚書以参儀禮封宜君縣男嘗有鮮卑聚語崔昻戲問¶
昕曰頗觧此不昕曰樓羅楼羅寔自難觧時唱染干似¶
道我軰文宣以昕踈誕非濟世才罵曰好門户惡人身¶
又有䜛之者云王元景每嗟水運不應遂絶帝愈怒乃¶
<pb:KR2d0006_WYG_179-68b>¶
下詔曰元景本自庸才素無勲行早霑纓紱遂履清途¶
發自畿邦超居詹事俄佩龍文之劍仍啟帶礪之書語¶
其器分何因到此誠宜清心勵已少酬萬一尚書百揆¶
之本庶務攸歸元景予奪任情威福在已能使直而為¶
枉曲反成弦害政損公名義安在偽賞賔郎之味好吟¶
輕薄之篇自謂模擬傖楚曲盡風制推此為長餘何足¶
取此而不䋲後将焉肅在身官爵宜従削奪於是徙幽¶
州為百姓昕任運窮通不改其掺未幾徴還奉𠡠送蕭¶
<pb:KR2d0006_WYG_179-69a>¶
荘於梁為主除銀青光禄大夫判祠部尚書事帝怒臨¶
漳令嵇曄及舎人李文師以曄賜薛豊洛文師賜崔士¶
順為奴鄭子黙私誘訢曰自古無朝士作奴昕曰箕子¶
為之何言無也子黙遂以昕言啟文宣仍曰王元景比¶
陛下於商辛楊愔微為觧之帝謂愔曰王元景是爾博¶
士爾語皆元景所教帝後與群臣酣飲昕稱病不至帝¶
遣騎執之見方摇膝吟詠遂斬於御前投尸漳水天保¶
十年也天統末追贈吏部尚書有文集二十卷子顗嗣¶
<pb:KR2d0006_WYG_179-69b>¶
卒於燕郡太守昕母清河崔氏有學識風訓生九子並¶
風流藴藉世傳王氏九龍昕弟暉昭晞晧最知名暉字¶
元旭少與昕齊名兼多藝術卒於中書舎人贈兖州刺¶
史昭字仲亮少好儒術又頗以武藝自許性敦篤以友¶
悌知名卒於考功郎中晞字叔朗小名沙彌幼而孝謹¶
淹雅有器度好學不倦美容儀有風則魏末隨母兄東¶
適海隅與邢子良逰䖏子良爱其才悟與其在洛両兄¶
書曰賢弟彌郎意識深逺曠逹不虧簡於造次言必詣¶
<pb:KR2d0006_WYG_179-70a>¶
理吟詠情性麗絶當時恐足下方難為兄不假慮其不¶
進也魏永安初第二兄暉聘梁啟晞釋褐除員外散騎¶
侍郎徴署廣平王開府功曺史晞願飬母竟不受署母¶
終之後仍属遷鄴遨逰鞏洛樂其山水與范陽盧元眀¶
魏季景結侣同契徃天陵山浩然有終焉之志及西魏¶
将獨孤信入洛署為開府記室晞稱先被犬傷困篤不¶
赴有故人疑其所傷非猘書勸令赴晞復書曰辱告存¶
念見令起疾循復眷㫖似疑吾所傷未必是猘吾豈願¶
<pb:KR2d0006_WYG_179-70b>¶
其必猘但理契無疑耳就足下疑之亦有過說足下既¶
疑其非猘亦可疑其是猘則疑半矣若疑其是猘而營¶
䕶雖非猘亦無損疑其非猘而不療倘是猘則難救然¶
則過療則至萬全過不療或至於死若王晞無可惜也¶
則不足取既取之療是可惜奈何奪其萬全任其或死¶
且将軍威徳所被颷飛霧襲方掩八紘豈在一介若必¶
従隗始先湏濟其生靈足下何不従容為将軍言也於¶
是方得見寛俄而信返晞遂歸鄴神武訪朝廷子弟忠¶
<pb:KR2d0006_WYG_179-71a>¶
孝謹宻識達淹通者令與諸子遊晞與清河崔贍頓邱¶
李度范陽盧正通首應此選文㐮時為大将軍握晞等¶
手曰吾弟並向成長志識未定近善狎惡不能不移吾¶
弟不負義方卿禄位常亞吾弟若茍使回邪致用詿誤¶
辠及門族非止一身晞隨神武到晋陽補中外府功曺¶
参軍帶恒山王演友天保初行太原郡事及文宣昬逸¶
恒山王演數諌争帝疑王假辭於晞欲加大辟王私謂¶
晞曰王博士眀日當作一條計事欲為相活亦圖自全¶
<pb:KR2d0006_WYG_179-71b>¶
宜深體勿怪乃於衆中杖晞二十帝正發怒聞晞得杖¶
以故不殺髠鞭鉗配甲坊居三年王又固諌大被歐撻¶
閉口不食太后極憂之帝謂左右曰儻小兒死奈我老¶
母何於是每臨王疾謂王努力彊食當以王晞還汝乃¶
釋晞令徃王第王抱晞曰吾氣息惙然恐不復相見晞¶
流涕曰天道神眀豈令殿下遂斃此舎至尊親為人兄¶
尊為人主安可與計殿下不食太后亦不食殿下縦不¶
自惜不惜太后乎王於是彊坐而飯晞由是得免徙還¶
<pb:KR2d0006_WYG_179-72a>¶
為王友王復録尚書事新除官者必詣王謝職去必辭¶
晞言於王曰受爵天朝拜恩私第自古以為干紀朝廷¶
文武出入辭謝宜一皆約絶主上顒顒頼殿下扶翼王¶
深納焉王嘗従容謂晞曰主上起居不恒卿耳目所具¶
吾豈得以前逄怒遂爾結舌卿宜撰諌草吾當伺間極¶
諌晞遂條十餘事以呈因復切諌王曰比干彊諌不量¶
時之可否雖忘身於刳剖而致本朝以危亡今朝廷乃¶
爾欲學介子匹夫輕一朝之命且狂藥令人不自覺刀¶
<pb:KR2d0006_WYG_179-72b>¶
箭豈復識親踈一旦祸出理外将奈殿下家業何奈皇¶
太后何且乞将順日慎一日王歔欷不自勝曰乃至是¶
乎眀日見晞曰吾長夜九思今便息意命火對晞㷊之¶
其後王見危機轉切承間苦諌遂致忤㫖大被困辱帝¶
使力士反接伏白刃注頸王曰臣不忍見宗廟阽危乞¶
早行决帝罵之曰小子何知乃以吏才非我是誰教汝¶
王曰天下噤口除臣誰敢有言帝催遣捶楚亂杖數十¶
㑹醉卧得觧爾後䙝黷之好徧於宗族所在㽜連俾晝¶
<pb:KR2d0006_WYG_179-73a>¶
作夜唯常山邸多無適而去及帝崩濟南嗣立王謂晞¶
曰一人垂拱吾曺亦頗優閑因言朝廷寛仁慈恕真守¶
文之良主也晞曰天保享祚左右無柱石之才東宫委¶
一胡人令習鞭轡自幼而長不聞雅正今卒覽萬幾駕¶
馭雄桀如聖徳幼冲未堪多難殿下宜朝夕承㫖而勿¶
使他姓貴戚出納詔命必致矯㺯權有所歸殿下雖欲¶
守藩職樂為善其可得乎假令得遂冲退自審家祚保¶
靈長不王黙然思念乆之曰何以䖏我晞曰周公抱成¶
<pb:KR2d0006_WYG_179-73b>¶
王以朝諸侯攝政七年然後復子眀辟幸有故事惟殿¶
下慮之他日王又問晞曰外人有何議論對曰見源文¶
宗云錄王宜居内夹輔不可出外又陽休之亦云昔周¶
公朝讀百篇書夕見七十士猶恐不得人録王何所嫌¶
疑乃爾不接賔客王曰我安敢自擬周公晞曰殿下今¶
日地望欲避周公得邪王不答帝臨發速王従駕除晞¶
并州長史及王從至鄴誅楊燕等詔以王為大丞相都¶
督中外諸軍事督攝文武選并州及至延晞内齋謂曰¶
<pb:KR2d0006_WYG_179-74a>¶
近人說我在京舉措何如晞曰伏聞殿下精誠感天誅¶
五罪而天下服徃日奉辭恐二儀奔墜何悟神武潜斷¶
朝廷廓清王曰不早用卿言使群小㺯權幾至傾覆今¶
君側雖清終當何以䖏我晞曰陛下将徃時位地猶可¶
以名教出䖏今日事勢遂闗天時非復人理所及有頃¶
奏趙郡王叡為左長史晞為司馬每夜載入晝則不與¶
語以晞儒緩将不允武将之意後進晞宻室曰比王侯¶
諸貴每見煎廹言我違天不祥恐當或有變起吾正欲¶
<pb:KR2d0006_WYG_179-74b>¶
以正法䋲之晞曰朝廷比者踈逺親戚寕思骨肉之重¶
殿下倉卒所行非復人臣之事芒刺在背交㦸入頸上¶
下相疑何由可乆天道不常虧盈迭至神機變化肸蠁¶
斯集雖執謙挹粃糠神器便是違上元之意墜先人之¶
基王曰卿何敢須發非所宜言須致卿於法晞曰竊謂¶
天時人事同無異揆是以冒犯雷霆不惮斧鉞今日得¶
披肝膽抑亦神眀攸賛王曰拯難匡時方俟聖哲吾何¶
敢私議幸勿多言尋有詔以丞相任重普進府僚一班¶
<pb:KR2d0006_WYG_179-75a>¶
晞以司馬領吏部郎中丞相從事中郎陸杳将出使臨¶
别握晞手曰相王功格區宇天下樂推歌謡滿道物無¶
異望杳等伏𨽻願披赤心而忽奉外使無由面盡短誠¶
寸心謹以仰白晞尋述杳言王曰若内外咸有異望趙¶
彦深朝夕左右何因都無論自以卿意試宻與言之晞¶
以事隙問彦深彦深曰我比亦驚此音謡毎欲陳聞則¶
口噤身戰弟既發論吾亦欲昧死一披肝膽因亦同勸¶
是時諸王公将相日日勸請四方岳牧表陳符命乾眀¶
<pb:KR2d0006_WYG_179-75b>¶
元年八月孝昭帝踐阼除散騎常侍仍領兼吏部郎中¶
後因奏事罷帝従容曰比日何為自同外客略不可見¶
自今假非局司但有所懐随宜作一牒候少隙即徑進¶
也因𠡠尚書陽休之鴻臚卿崔劼等三人每日本職務¶
罷並入東廊共舉錄歴代廢禮墜樂職司廢置朝饗異¶
同輿服増損或道徳高儁乆在沉淪或巧言眩俗妖邪¶
害政爰及田市舟車徴稅通塞㛰𦵏儀軌貴賤等衰有¶
不便於時而古今行用不已者或自古利用而當今毁¶
<pb:KR2d0006_WYG_179-76a>¶
棄者悉令詳書以漸條奏未待頓偹遇憶續聞朝晡給¶
典御食畢景聼還時百官請建東宫𠡠未許每令晞就¶
東堂監視太子冠服導引趋拜尋為太子太傅晞以局¶
司奉璽授皇太子太子釋奠又兼中庶子帝謂曰今既¶
當劇職不得尋常舒慢也帝将北征𠡠問比何所聞晞¶
曰道路傳言車駕将行帝曰庫莫奚南侵我未經親戎¶
因此聊欲習武晞曰鸞駕巡狩為復何爾若輕有征戰¶
恐天下失望帝曰此懦夫常慮吾自當臨時斟酌帝使¶
<pb:KR2d0006_WYG_179-76b>¶
齋帥裴澤主書蔡暉伺察群下好相誣枉朝士呼為裴¶
蔡時二人奏車駕北征後陽休之王晞數與諸人遊宴¶
不以公事在懐帝杖休之晞脛各四十帝斬人於前而¶
問晞曰此人合死否晞曰罪寔合死但恨其不得其地¶
臣聞爵人於朝與士共之刑人於市與衆棄之殿廷非¶
殺戮之所帝改容曰自今已後當為王公改之帝欲以¶
晞為侍中苦辭不受或勸晞勿自踈晞曰我少年已来¶
閱要人多矣充詘少時鮮不敗績且性寔踈緩不堪時¶
<pb:KR2d0006_WYG_179-77a>¶
務人主恩私何由可保萬一披猖求退無地非不愛作¶
熱宫但思之爛熟耳百官嘗賜射晞中的當得絹為不¶
書箭有司不與晞陶陶然笑曰我今叚可謂武有餘文¶
不足矣晞無子帝将賜之妾使小黄門就宅宣㫖皇后¶
相聞晞妻晞令妻答妻終不言晞以手撩胷而退帝聞¶
之笑孝昭帝崩晞哀慕殆不自勝因以羸敗武成本忿¶
其儒緩由是彌嫌之因奏事大被呵叱而雅歩晏然歴¶
東徐州刺史秘書監武平初遷大鴻臚加儀同三司監¶
<pb:KR2d0006_WYG_179-77b>¶
修起居注待詔文林館晞性閑淡寡欲雖王事鞅掌而¶
雅&KR0894;不移乆在并州戎馬闐閭未嘗以世務為累良辰¶
美景嘯詠遨遊登臨山水以談燕為事人士謂之方外¶
司馬嘗詣晋祠賦詩曰日落應歸去魚鳥見留連忽有¶
相王使召晞不時至眀日丞相西閤祭酒盧思道問晞¶
曰昨被召已来頗得無以魚鳥致怪晞緩笑曰昨晚陶¶
然頗以酒漿被責卿軰亦是留連之一物豈直魚鳥而¶
已及晋陽䧟敗與同志避周兵東北走山路險迥懼有¶
<pb:KR2d0006_WYG_179-78a>¶
土賊而晞温酒服膏曽不一廢每不肯疾去行侣尤之¶
晞曰莫尤我我行事若不悔作三公矣齊亡周武帝以¶
晞為儀同大将軍太子諌議大夫隋開皇元年卒於洛¶
陽年七十一贈儀同三司曺州刺史晧字季高少立名¶
行為士友所稱遭母憂居䘮有至性儒緩亦同諸兄嘗¶
従文㐮北征乗赤馬且䝉霜氣遂不復識自言失馬虞¶
候為求覔不得須㬰日出馬體霜盡繋在幕前自言我¶
馬尚在為司徒椽在府聼午鼓蹀躞待去羣寮嘲之曰¶
<pb:KR2d0006_WYG_179-78b>¶
王七思歸何太疾季高曰大鵬始欲舉燕雀何啾唧嘲¶
者曰誰家屋當頭鋪首浪遊逸於是喧笑季高不復得¶
言大寧初兼散騎常侍聘陳使主天統末修國史尋除¶
通直散騎常侍卒贈郢州刺史子伯奉朝請待詔文林¶
館晧弟曄字季炎卒於滄州司馬¶
崔昻字懐逺博陵安平人祖挺魏幽州刺史父孝偉趙¶
郡太守挺自有傳昻年七嵗而孤伯父吏部尚書孝芬¶
嘗謂所親曰此兒終當逺致是吾家千里駒也昻性端¶
<pb:KR2d0006_WYG_179-79a>¶
直少有智略頗綜文詞天平二年文㐮引為記室参軍¶
委以腹心之任及輔朝政召為開府長史并攝京畿長¶
史時勲将親族賓客在都下放縦多行不軌孫騰司馬¶
子如之門尤劇昻受文㐮宻㫖以法䋲之未幾之間内¶
外齊肅尋遷司徒右長史時左府有陽平人吳賔為妄¶
認繼嗣事披訴經乆長史王昕即中鄭憑掾盧斐属王¶
敬寳等窮其獄始末積年鞫掠不獲寔司徒婁昭付昻¶
推問即日詰根緒獲其真状昭歎曰左府都官數人不¶
<pb:KR2d0006_WYG_179-79b>¶
如右府一長史昕憑甚以為愧武定中文㐮普令内外¶
極言得失昻上書曰屯田之設由来尚矣曺魏破蜀業¶
以興師馬晋平吳兵因取給朝廷頃以懐洛両邑鄰接¶
邉境創立營田儲糧果贍凖此而論龜鏡非逺其幽安¶
二州控帶奚賊蠕蠕徐揚兖豫連接吴越彊鄰寔藉轉¶
輸之資常勞私糴之費諸道别遣使營之每考其勤惰¶
則人加勸勵倉廪充寔供軍濟國寔謂在兹其次法獄¶
之重人命所懸頃者官司紏察多不審練乃聞縁淺入¶
<pb:KR2d0006_WYG_179-80a>¶
深未有雪大為小咸以畏避嫌疑共相殘劾至如錢絹¶
粟麥其状難分徑指為贓罪従此定乞勅群司務存獲¶
寔如此則有息将来必無枉濫文㐮納之後除尚書左¶
丞其年又兼度支尚書左丞之兼尚書近代未有朝野¶
榮之度支水漕陸運昻設轉輸相入之差付給新陳之¶
法有利於人遂為常式右僕射崔暹奏請海沂煮鹽有¶
利軍國文㐮以問昻昻曰亦既官煮須㫁民竈官力雖¶
多不及人廣請凖闗市薄為竈稅私館官給彼此有宜¶
<pb:KR2d0006_WYG_179-80b>¶
朝廷従之武定六年甘露降宫闕文武同賀顯揚殿魏¶
帝問僕射崔暹尚書楊愔崔㥄邢邵散騎常侍魏收御¶
史中丞陸&KR0894;國子祭酒李澤等曰自古甘露為瑞漢魏¶
多少可各言徃代所降之䖏徳化感致所由次至昻曰¶
按瑞圗王者徳至於天則甘露降吉㐫両門不由符瑞¶
故桑雉之戒寔啟中興小鳥孕大未聞福感所願陛下¶
雖休勿休允答天意魏帝為歛容後攝都官尚書上勸¶
田事七條尋兼太府卿齊受禅遷散騎常侍兼太府卿¶
<pb:KR2d0006_WYG_179-81a>¶
大司農卿二寺所掌世號繁劇昻校理有術下無姦偽¶
又奏上横市妄費事三十四條其年與太子少師邢邵¶
議定國初禮式仍封華陽縣男又詔刪定律令損益禮¶
樂令尚書右僕射薛琡等四十三人在領軍府議定帝¶
尋幸晋陽将發𠡠遞相遵率不者令昻以聞昻部分科¶
條校正今古所損増十有七八轉廷尉卿昻性清嚴見¶
黷貨之軰嫉之如讐是以治獄文深世論不以平恕相¶
許又與尚書盧斐别典京畿詔獄並有殘刻之聲至於¶
<pb:KR2d0006_WYG_179-81b>¶
推䋲大事理可眀言是非不至寃酷有濮陽人沈子遐¶
齎侯景鐡劵告徐州都督府長史畢義緒期舉兵應景¶
又衞尉卿杜弼門生郝子寛告弼誹謗并與元子雄謀¶
逆帝怒甚付昻窮鞫昻皆執正雪免告者引妄獲罪天¶
保三年除度支尚書時有餚藏小吏因内臣投書告事¶
又别有飛書告事者並付昻窮檢昻言笑問咸得情告¶
者辭窮並引嫌状於是飛書遂絶轉都官尚書仍兼都¶
官事食濟北郡幹文宣嘗幸東山百官預宴升射堂帝¶
<pb:KR2d0006_WYG_179-82a>¶
召昻於御座前謂曰舊人多出為州我欲以䑓閣相付¶
當用卿為令僕勿望刺史卿六十外當與卿本州中間¶
州不可得也後九卿已上陪集東宫帝指昻及尉瑾司¶
馬子瑞謂太子曰此是國家柱石汝宜記之未幾復侍¶
宴金鳳䑓帝歴數諸人咸有罪負至昻則曰崔昻直臣¶
魏收才士婦兄妹夫俱省罪過十年䇿拜儀同燕子獻¶
百司陪列帝謂昻曰歴思群臣可綱紀省闥者惟卿一¶
人耳遂除兼右僕射數日後昻因入奏事帝謂尚書令¶
<pb:KR2d0006_WYG_179-82b>¶
楊愔曰昨不與崔昻正者言其太速眀日即拜為真未¶
幾還為兼楊愔少時與昻不平文宣崩後遂免昻右僕¶
射除開府儀同三司光禄勲皇建元年轉太常卿河清¶
元年兼御史中丞太常如故昻従甥李公統坐高歸彦¶
事誅依律婦人年六十以上免配宫時公統母年始五¶
十餘而稱六十公統舅宜寳求吏以免其姊昻弗知錄¶
尚書彭城王浟發其事竟坐除名三年復為五兵尚書¶
還祠部天統元年卒贈趙州刺史昻有風調才識立朝¶
<pb:KR2d0006_WYG_179-83a>¶
有堅正剛直之名然好揣上意感激時主或陳便宜蠲¶
省或列隂私罪失深為文宣所知賞發言奨䕶人莫之¶
能毁議曺律令京畿宻獄及朝之大事多以委之昻情¶
尚嚴猛好行鞭撻雖苦楚萬端對之自若前則崔暹季¶
舒為之親援後乃高徳正是其中表常有挟持意色矜¶
高以此不為名流歸服有五子第三子液字君洽頗習¶
文藻有學渉風儀器局為時論所許以奉朝請待詔文¶
林館隋開皇中為中書侍郎¶
<pb:KR2d0006_WYG_179-83b>¶
崔季舒字叔正昻従曽祖子瑜之子也子瑜仕魏位鴻¶
臚少卿季舒少孤性眀敏渉獵經史長於尺牘有當世¶
才具年十七為州主簿為大将軍趙郡公琛所器重言¶
之神武神武親簡丞即補季舒大行䑓都官即中文㐮¶
輔政轉大将軍中兵参軍甚見親寵以魏帝左右須置¶
心腹擢拜中書侍郎文㐮為中書監移門下機事總歸¶
中書又季舒善音樂故内伎亦囬𨽻焉内伎属中書自¶
季舒始也文㐮每進書魏帝有所諌請或文辭繁雜季¶
<pb:KR2d0006_WYG_179-84a>¶
舒輙修餙通之得申勸誡而已静帝報答覇朝恒與季¶
舒論之云崔中書是我妳母轉給事黄門侍郎領主大¶
都統雖迹在魏朝而心歸覇府宻謀大計皆得預聞於¶
是賔客輻湊傾身接禮甚得名譽勢傾崔暹暹嘗於朝¶
堂屏人拜之曰暹若得僕射皆叔父之恩其權重如此¶
時勲貴多不奉法文㐮無所縦捨外議以季舒及崔暹¶
等所為甚被怨嫉及文㐮遇難文宣将赴晋陽黄門郎¶
陽休之勸季舒従曰一日不朝其門容刀季舒性爱聲¶
<pb:KR2d0006_WYG_179-84b>¶
色心在閑放遂不請行欲恣其行樂司馬子如縁宿憾¶
及尚食典御陳山提等列其過状由是季舒及暹各鞭¶
二百徙北邉天保初文宣知其無罪追為将作大匠再¶
遷侍中俄兼尚書左僕射儀同三司大被恩遇乾眀初¶
楊愔以文宣遺㫖停其僕射遭母䘮觧任起服除光禄¶
勲兼中兵尚書出為齊州刺史坐遣人度淮互市亦有¶
贓賄事為御史所劾㑹赦不問武成居蕃曽病文宣令¶
季舒療病偹盡心力太寧初追還引入慰勉累遷度支¶
<pb:KR2d0006_WYG_179-85a>¶
尚書開府儀同三司營昭陽殿勅令監造以判事式為¶
胡長仁宻言其短出為西兖州刺史為進典籖於吏部¶
被責免官又以詣廣寧王宅决韋鞭數十及武成崩不¶
得預於哭泣乆之除膠州刺史遷侍中開府食新安河¶
隂二郡幹加左光禄大夫待詔文林館監撰御覽加特¶
進監國史季舒素好圗籍莫年轉更精勤兼推薦人士¶
奨勸文學議聲翕然逺近稱美祖珽受委奏季舒總監¶
内作珽被出韓長鸞以為珽黨亦欲出之属車駕将適¶
<pb:KR2d0006_WYG_179-85b>¶
晉陽季舒與張雕議以為夀春被圍大軍出拒信使徃¶
還須禀節度兼道路小人或相驚恐云大駕向并州畏¶
避南㓂若不啟諌必動人情遂與従駕文官連名進諌¶
時貴臣趙彦深唐邕段孝言等初亦同心臨時疑貳季¶
舒與争未决長鸞遂奏云漢兒文官連名總署聲云諌¶
止并州其寔未必不反宜加誅戮後帝卽召已署表官¶
人集含章殿以季舒張雕劉逖封孝琰裴澤郭遵等為¶
首並斬之殿廷長鸞令棄其屍於漳水自外同署将加¶
<pb:KR2d0006_WYG_179-86a>¶
鞭撻趙彦深執諌獲免季舒等家属男女徙北邉妻女¶
及子婦配奚官小男下蠶室沒入貲産季舒本好醫術¶
天保中於徙所無事更銳意研精遂為名手多所全濟¶
雖位望轉高未嘗懈怠縦貧賤厮飬亦為之療䕶庶子¶
長君尚書右外兵即中次鏡元著作佐即並流於長城¶
未幾季舒等六人妻以年老放出後南安王思好更稱¶
朝廷罪惡以季舒等見害為辭悉召六人兄弟子姪隨¶
軍趣晋陽事敗長君等並従戮六人之妻又追入宫周¶
<pb:KR2d0006_WYG_179-86b>¶
武帝㓕齊詔斛律光與季舒等六人同被優贈季舒贈¶
開府儀同大将軍定州刺史¶
高徳正渤海蓨人也曽祖祐魏光禄大夫祖和璧中書¶
博士父顥輔國将軍朝散大夫祐附高允傳徳正幼而¶
敏慧有風神儀表文宣引為儀同開府参軍知管記事¶
甚相親狎神武又擢為相府椽委以腹心遷黄門侍郎¶
方雅周慎動見稱述文㐮嗣業如晋陽文宣在鄴居守¶
令徳正参掌機宻彌見親重文㐮暴崩事出倉卒群情¶
<pb:KR2d0006_WYG_179-87a>¶
草草勲将等以纉戎事重勸帝早赴晋陽帝亦囬遑不¶
能自决夜中召楊愔杜弼崔季舒及徳正等始定䇿焉¶
以楊愔従令徳正居守以為相府司馬專知門下事徳¶
正與文宣舊相昵愛言無不盡散騎常侍徐之才及舘¶
客宋景業先為典文圗䜟之學又陳山提家客楊子術¶
有所援引並因徳正勸文宣行禅代之事徳正又披心¶
固請文宣便發晋陽至平城都召諸勲将入告以受禅¶
之事諸将愕然莫敢答者時長史杜弼宻啓文宣云闗¶
<pb:KR2d0006_WYG_179-87b>¶
西是國家勍敵若今受魏禅恐其自稱義兵挟天子而¶
東向王将何以待之徐之才云今若先受魏禅闗西自¶
應息心縦欲屈彊止當逐我稱帝譬如逐兔滿市一人¶
得之衆心皆定弼無以對文宣以衆人意未協又先得¶
太后㫖云汝父如龍汝兄如虎皆以帝王之重不敢妄¶
據尚以人臣終汝何容欲行舜禹事此正是高徳正教¶
汝又說者以爲昔周武王再駕盟津然後革命於是乃¶
旋晋陽自是居常不恱徐之才宋景業等每言卜筮雜¶
<pb:KR2d0006_WYG_179-88a>¶
占隂陽緯候必宜以五月應天順人徳正亦敦勸不已¶
仍白帝追魏收收至令撰禅代詔冊九錫建䑓及勸進¶
文表至五月初文宣發晉陽徳正又錄在鄴諸事條進¶
於文宣文宣令陳山提馳驛齎事條并宻書與楊愔山¶
提於五月至鄴楊愔即召太常卿邢邵七兵尚書崔㥄¶
度支尚書陸掺太子詹事王昕給事黄門侍郎陽休之¶
中書侍郎裴譲之等議撰儀注六日要魏太傅咸陽王¶
坦錄尚書事濟隂王暉業等總集引入北宫留於東齋¶
<pb:KR2d0006_WYG_179-88b>¶
受禅後乃放還宅文宣發至前亭所乗馬忽倒意甚惡¶
之至平城都便不復肯進徳正與徐之才苦請曰山提¶
先去恐其漏泄不果即命司馬子如杜弼馳驛續入觀¶
察物情七日子如等至鄴衆人以事勢已决無敢異言¶
九日文宣至城南頓所時既未行詔𠡠諸公文書唯云¶
奉約束徳正及楊愔宣署而已受禅日堯難宗染赤雀¶
以獻帝尋知之亦弗責也是日即除徳正為侍中又領¶
宗正卿尋遷吏部尚書侍中如故封藍田縣公天保七¶
<pb:KR2d0006_WYG_179-89a>¶
年遷尚書右僕射兼侍中食渤海郡幹徳正與尚書令¶
楊愔綱紀朝政多有𢎞益文宣末年縦酒酣醉徳正屢¶
進忠言帝不恱又謂左右云高徳正恒以精神陵逼人¶
德正甚憂懼乃移疾屏居佛寺兼學坐禅為退身之計¶
帝謂楊愔曰我大憂高徳正其疾何似愔知帝内忌之¶
由是答云陛下若用作冀州刺史病即自瘥帝従之徳¶
正見除書而起帝大怒謂曰聞爾病我為爾鍼親以刀¶
子刺之血流霑地又使曵下斬去其趾劉桃枝捉刀不¶
<pb:KR2d0006_WYG_179-89b>¶
敢下帝起臨陛切責桃枝桃枝乃斬足之三趾帝怒不¶
觧禁徳正於門下省其夜開城門以氊輿送還家且日¶
徳正妻出寳物滿四牀欲以寄人帝奄至其宅見而怒¶
曰我府藏猶無此物詰其所従得皆諸元賂之也遂曵¶
出斬之妻出拜謝又斬之并其子司徒東閣祭酒伯堅¶
亦見害後文宣謂羣臣曰高徳正常言宜用漢人除鮮¶
卑此卽合死又教我誅諸元我今殺之為諸元報讎也¶
帝後悔贈太保冀州刺史謚曰康嫡孫王臣龍爵藍田¶
<pb:KR2d0006_WYG_179-90a>¶
縣公給事中通直散騎侍郎徳正次子仲武京畿司馬¶
太原太守¶
尉瑾代人也父慶賓魏光禄大夫贈司空瑾少而敏悟¶
好學慕善以國姓門資稍遷直後司馬子如執政瑾娶¶
其甥皮氏為妻由此除中書舎人後除吏部郎中文㐮¶
崩文宣命瑾在鄴北宫與高徳正典機宻天保中累遷¶
七兵尚書侍郎孝昭輔政除吏部尚書武成踐阼趙彦¶
深本子如賔僚元文遥和士開並帝鄉故舊共相薦逹¶
<pb:KR2d0006_WYG_179-90b>¶
任遇彌重又吏部銓衡所歸事多秘宻由是朝之機事¶
頗亦預聞後為尚書右僕射卒武成方在三䑓饗宴文¶
遥奏聞遂命徹樂罷飲瑾外雖通顯内闕風訓閨行穢¶
雜為世所鄙有女在室忽従奔誘瑾遂以適婦姪皮逸¶
人瑾又通寡嫂元氏瑾嘗譏吏部即中頓邱李構云即¶
不稽古構對令史云我誠不稽古未知通嫂得作稽古¶
不瑾聞大慙然亦能折節下士意在引接名流但不之¶
别也有賈彦始者儀望雖是儒生瑾稱堪充聘使司徒¶
<pb:KR2d0006_WYG_179-91a>¶
户曺祖崇儒文辯俱劣瑾言将為當世莫及好學吳人¶
揺脣振足為人所哂見人好笑時論比之寒蝉又少威¶
儀子徳載以蒲鞭責之便自投井瑾自臨井上呼云兒¶
出聞者皆笑及位任重便大&KR0008;急省内郎中将論事者¶
逆即嗔罵既居大選彌自驕狠皮子賤恃其親通多所¶
談薦大有受納瑾死後其弟静忿而發之子賤坐决鞭¶
二百配北營州瑾初為聘梁使梁人陳昭善相謂瑾曰¶
二十年後當為宰相瑾出昭謂人曰此公宰相不過三¶
<pb:KR2d0006_WYG_179-91b>¶
年當死昭後為陳使主兼散騎常侍至齊瑾時兼右僕¶
射鳴騶鐃吹昭復謂人曰二年當死果如言焉徳載位¶
通直散騎侍郎¶
　¶
　¶
　¶
　¶
　通志卷一百五十三¶
