# -*- mode: mandoku-view; -*-
#+TITLE: 通志
#+DATE: 2015-08-24 22:28:10.092724
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷二十八
<pb:KR2d0006_WYG_033-1a>¶
欽定四庫全書¶
　通志卷二十八¶
　　宋　右　廸　功　郎　鄭　樵　漁　仲　撰¶
　氏族略第四¶
　　以名為氏¶
　臣謹按諡法起於周自堯舜禹湯之前雖天子亦以¶
　名呼故其後之人亦以名氏焉¶
　　古天子名¶
<pb:KR2d0006_WYG_033-1b>¶
大庭氏(英賢傳曰古天子號/一云炎帝時諸侯)大氏(風俗通大庭氏之後/又大填大山稽並黄)¶
(帝師大款為顓帝師/禮記大連東夷之子)懷氏(無懷氏之後吳志顧雍傳有/尚書懐叙望出河内宋政和)¶
(二年懷芑登/科陳州人)鬷氏(古鬷夷氏之後左傳/鄭有鬷蔑晉有鬷戾)戲氏(伏羲氏之/後也音羲)¶
(亦去聲魏志有/戲志才潁川人)伏氏(風姓伏羲氏之後遂以為氏與任/宿須句顓臾同祖又俟伏氏改為)¶
(伏氏望/出髙陽)宓氏(即伏羲氏之後也伏亦作宓仲尼弟/子宓不齊字子賤魯人後轉為密)¶
　臣謹按伏宓同出伏羲氏異文者其後之人以别族¶
　也¶
有氏(風俗通有巢氏之後仲尼/弟子有若魯人漢有有禄)神氏(風俗通神農氏之/後漢有騎都尉神)¶
<pb:KR2d0006_WYG_033-2a>¶
(曜姓苑云琅/邪有神氏)軒轅氏(亦為帝鴻氏風俗通軒轅即黄帝/也姓公孫或言姓姬宋祥符登科)¶
(軒轅/損)軒氏(即軒轅氏也亦省作軒氏漢有/諫議大夫軒和宋登科軒彦績)鴻氏(大鴻氏/之後也)¶
(大鴻即黄帝亦謂帝鴻氏左傳衞/有鴻聊魋齊有直閤將軍鴻選)金氏(金天氏之後也/黄帝之子元枵)¶
(亦為少昊氏曰少昊摯亦為青陽氏己姓後/為嬴姓鳥官漢功臣表有金安上望出渤海)青陽氏(風/俗)¶
(通青陽黄帝子也始得姓焉見國語漢有東海太守青/陽愔又東海王國中尉青陽精宋咸平登科有青陽相)¶
(元符有青陽/囬陵井監人)青氏(即青陽氏之後亦為青氏/宋登科青傑應天府人)媧氏(女媧/氏之)¶
(後/)盤氏(盤瓠氏之後與冉元/己李田為巴南六姓)昊氏(又作皥風俗通云昊/英氏之後也一云少)¶
(昊之/後)少氏(少昊氏之後一云少典之後/禮記少連善居䘮東夷之子)髙陽氏(髙陽氏/之後吕)¶
<pb:KR2d0006_WYG_033-2b>¶
(氏春秋古辯/士髙陽魋)顓玉氏(帝髙陽氏也/黄帝之孫)¶
　　帝王名¶
　臣謹按中古之前一代質於一代中古之後一代文¶
　於一代觀堯舜禹湯猶且名焉則二帝之前良可知¶
　伏羲又曰太昊帝嚳又曰高辛皆二命也堯曰放勛¶
　舜曰重華禹曰文命湯曰天乙從可知也¶
堯氏(帝堯之後也支孫以/為氏望出河間上黨)¶
　臣謹按諡義起於周後人不知而作諡法以堯舜禹¶
<pb:KR2d0006_WYG_033-3a>¶
　湯為諡誤矣此皆名也¶
禹氏(姓姒夏禹之後也王僧孺百家譜云蘭陵蕭/道遊娶禹氏女南唐將禹萬誠望出隴西)啓氏¶
(姓姒夏后啓之後/也後燕有啓崙)湯氏(子姓夏商之前未有諡法堯舜/禹湯皆名也南史道人湯休唐)¶
(貞元道人湯靈徹宋州刺史湯桑並/吳人宋湯氏為著姓望出中山范陽)甲氏(子姓風俗通/太甲之後一)¶
(云鄭大夫/石甲之後)¶
　臣謹按商人之道以實不以文故命名無義死亦無¶
　諡自太甲至帝乙紂辛幾四十世惟以十日命生之¶
　與死皆以是己之所稱人之所呼亦以是逮周生有¶
<pb:KR2d0006_WYG_033-3b>¶
　名死有諡生以義名死以義諡生曰昌曰發死曰文¶
　曰武微子啓微仲衍箕子比干皆周人也故去其甲¶
　乙丙丁之類始尚文焉¶
沃氏(子姓風俗通商王沃丁/之後神仙傳沃焦吳人)槐氏(音懷夏王帝槐之後/也其音囬者富父槐)¶
(之後與此同文異音/宋朝有尚書郎槐京)¶
　　古人名¶
力氏(黄帝臣力牧之後漢有魯相力題漢/末有力子都為盜今臨安多有此姓)牧氏(黄帝臣/力牧之)¶
(後漢有越雋/太守牧良)玉氏(音宿黄帝時公玉帶造合宫明堂見/尸子後為玉氏後漢司徒玉況字文)¶
<pb:KR2d0006_WYG_033-4a>¶
(伯/)三苖氏(姜姓炎帝之後/為侯國因氏焉)夷鼓氏(英賢傳黄帝之子夷/鼔之後國語秦大夫)¶
(有夷鼔/徳宜)疇氏(風俗通云摯疇/之後或作儔)堪氏(姓苑古八元/仲堪之後)頡氏(姓/苑)¶
(蒼頡之後風俗通/云頡衞古之賢人)倉頡氏(黄帝史官子孫/氏焉馮翊縣人)僑氏(風俗通/黄帝孫)¶
(僑極之後/僑亦作蟜)蟜氏(音矯髙陽氏之元孫蟜牛之後舜之祖/也禮記有蟜固漢有逸人蟜慎望出扶)¶
(風/)童氏(顓帝生老童其子孫以王父字/為氏今建昌有此姓望出渤海)¶
　臣謹按以王父字為氏惟見於周未知五帝之時有¶
　此義否¶
僮氏(即童也或從人以别其族漢有交趾刺史僮尹/吳志丹陽僮芝自擅廬陵詐言被㫖為郡太守)老¶
<pb:KR2d0006_WYG_033-4b>¶
氏(風俗通顓帝子老童之後左傳宋有老佐論語老彭/即彭祖也或云老氏老聃老萊子之後並無聞焉以)¶
(其老也故以老/稱之遂為氏)廣氏(風俗通云廣/成子之後也)放氏(上音堯臣放/齊之後也)奮¶
氏(髙辛氏才子八元伯/&KR0108;之後楚有奮揚)蓐氏(風俗通云/蓐收之後)栗氏(栗陸氏之/後也漢有)¶
(栗融字容卿又有富人栗氏長安/人漢景帝時栗夫人生臨江王榮)尊盧氏(古太昊/時諸侯)鬷夷¶
氏(左傳祝融董父/之後為鬷夷氏)勾龍氏(共工氏之後勾龍為土正今/社神也紹興御史中丞勾龍)¶
(如/淵)熙氏(英賢𫝊曰帝嚳使元冥為/水正熙氏佐之因以為氏)脩氏(元㝠之佐有脩/氏因以為氏焉)¶
白㝠氏(史記秦嬴姓/有白㝠氏)根水氏(世本老童/娶根水氏)奔水氏(神農納/奔水氏)¶
(為/妃)列氏(亦作烈神農之世有烈山氏焉子孫為列氏鄭/有隠者列禦寇著書八篇號列子晉有恊律郎)¶
<pb:KR2d0006_WYG_033-5a>¶
(列和善/吹笙)夙氏(古夙沙氏之後衞有/夙沙衞閽寺之屬)訾氏(音紫風俗通帝/嚳妃訾娵氏女)¶
(姓苑云今齊人漢功臣表有樓虚侯訾順望/出渤海姓苑云本姓祭以為不祥改為訾)蚩氏(蚩尤/氏之)¶
(後/也)融氏(祝融氏/之後也)勾氏(勾芒氏之後史記有勾疆宋登/科勾希言又有勾土良益州人)尊¶
氏(古尊盧氏/之後也)渾沌氏(太昊佐渾/沌氏也)屯氏(姓苑云渾沌氏之/後去水為屯漢有)¶
(太山太守屯莫巴都有後蜀/法部尚書屯度望出巴郡)汪氏(汪芒氏之裔禮記有/汪踦魯人也宋朝為)¶
(著/姓)稽氏(黄帝臣太山稽之後風俗通云/稽黄秦賢人也漢貨殖有稽發)泠氏(風俗通云/黄帝時典)¶
(樂泠倫之後左傳秦大夫泠至周有泠州鳩漢功臣下/相侯泠耳元帝功臣駟望侯泠廣又有泠褒泠豐宋登)¶
(科有泠洙/開封府人)冷氏(即泠氏又有作上音者前趙徐州刺史/冷道江都人唐貞元兼監察御史冷朝)¶
<pb:KR2d0006_WYG_033-5b>¶
(陽吳人望出/新蔡臨安)倫氏(風俗通云黄帝樂人泠倫氏之後今/密州多此姓唐監察御史倫慶京兆)¶
(人/)泠倫氏(黄帝樂官二名分/為四氏所以别族)臺氏(臺駘之後漢有侍中/臺崇後漢髙士臺佟)¶
(晉有術氏臺彦前趙録特/進臺彦髙五代有臺濛)囬氏(祝融子吳/回之後)敳氏(八凱隤/敳之後)¶
(以王父/字為氏)亷氏(顓帝曽孫大亷之後以王父字為氏趙有/亷頗漢有亷丹亷范宋亷布登科楚州人)¶
(亷操毅/昌州人)¶
　臣謹按古者帝王猶以名行况臣下乎此以名為氏¶
　然以名字為氏者起於商周之世今此亷氏未有所¶
　徴且從大亷之號焉¶
<pb:KR2d0006_WYG_033-6a>¶
龍氏(舜臣也龍為納言子孫以名為氏又董父己姓以/能畜龍故賜氏為豢龍氏龍且楚人為項羽將漢)¶
(有將軍龍伯髙急就章龍未央亦楚人也今望出天水/武陵宋朝登進士科龍起之後有龍湑䕫州人龍瑜汾)¶
(州人龍漙/吉州人)容氏(帝王紀黄帝臣曰容成造歴舜八愷有/仲容何承天姓苑云禮記容居吳人也)¶
(望出/敦煌)重氏(風俗通云顓帝重黎之後少昊時重為/南正司天之事黎為北正司地之事)幕氏¶
(風俗通舜祖幕之/後也幕見左傅)莫氏(即幕氏省文漢有富人莫氏見/游侠傳唐大歴比部員外郎莫)¶
(藏用又河南官氏志邢莫/氏改為莫氏望出江陵)和氏(羲和堯時掌天地之官/和仲和叔因以為氏晉)¶
(有和組父漢有和武又後魏有素和氏改為和氏五/代有侍中和凝宋太平登科有和䝉咸平有和郁)¶
　臣謹按堯舜二典所命之官如臯䕫益稷之類皆以¶
<pb:KR2d0006_WYG_033-6b>¶
　名稱和以名為氏仲叔又其長幼之稱也¶
羲氏(羲和堯掌天地/之官子孫氏焉)殳氏(尚書殳戕舜臣南史有殳嘉/興又有殳真得道經訣望出)¶
(武/功)禺氏(音愚禺彊之/後出姓苑)狸氏(舜八元季/狸之後也)纍氏(風俗通纍祖/之後左傳晉)¶
(七輿大/夫纍虎)實氏(實沈/之後)逹氏(八凱叔逹/之後也)格氏(允格之後後漢/有御史格班裔)¶
(孫顯後魏/青州刺史)雄氏(舜七友雄陶之/後以名為氏)終氏(陸終之後以名為/氏望出濟南南陽)¶
(宋有終/慎思)季連氏(芊姓鬼方氏陸終第/六子季連因氏焉)善氏(善卷之後善/卷堯時髙士)¶
(見吕氏/春秋)囂氏(亦作枵世本/云元囂之後)臯氏(臯陶之後左傳越大夫/臯如風俗通漢有司徒)¶
(長史/臯誨)敖氏(顓帝師太敖之後宋敖穎士登進士/第又有敖知言臨江軍人望出譙國)陸終氏¶
<pb:KR2d0006_WYG_033-7a>¶
(祝融子陸/終之後也)丹氏(堯子丹朱之後漢有/丹王君長安富人)臨氏(八凱大臨之/後也石趙秦)¶
(州刺史臨深東海人隋日者儀同/臨孝恭知天文京兆人望出西河)參氏(董姓陸終第二/子參胡後見世)¶
(本唐開元登科有參開/又作葠氏即古文參字)徴氏(杜云理徴之後吳有/率更令徴宗河南人)咸氏¶
(姓苑有咸氏云巫咸之後唐開元中有/殿中侍御史咸虞業世居東海臨朐)飛亷氏(史記秦/嬴姓有)¶
(飛亷/氏)昌氏(風俗通云黄帝子昌意之後今/嶺南多昌族望出汝南東海)豹氏(八元叔/豹之後)¶
(也/)倉氏(黄帝史官倉頡之後或言古有世掌倉庾者各/以為氏春秋時周有倉葛魏有敦煌太守倉慈)¶
(望出/武陵)蒼氏(風俗通云八凱蒼舒之後漢有江夏太/守蒼英子孫遂為江夏人望出武陵)¶
　　周人名¶
<pb:KR2d0006_WYG_033-7b>¶
服氏(周内史叔服之後漢有江夏太守服徴又後/漢九江太守服䖍注漢書河南人望出西平)鞠氏¶
(姬姓后稷之孫生而有文在手曰鞠因以名之裔孫鞠/武為燕太子丹傅風俗通漢尚書令鞠譚或為鞠氏音)¶
(之訛也宋鞠詠為天章閣待制/又有鞠先鞠整鞠仲謀登科)麴氏(即鞠氏也漢尚書/令鞠譚生閟避難)¶
(湟中因居西平改姓麴氏宋開寳登/科有麴拱今歴陽多此姓望出吳興)稷氏(姬姓后稷之/子孫氏焉見)¶
(姓苑漢稷嗣君叔孫通支孫/亦為稷氏今兗州有此姓)篇氏(周大夫史/篇之後)皮氏(風俗/通周)¶
(卿士樊仲皮之後漢有皮尚後漢有諫議大夫皮究/北齊有皮柔和唐末有皮日休宋皮仲容登進士第)¶
　臣謹按世譜樊皮字仲文此則以名為氏不以字為¶
　氏也¶
<pb:KR2d0006_WYG_033-8a>¶
輿氏(云周大夫伯輿之後以王父/字為氏又莫輿氏改為輿)¶
　臣謹按伯輿名也¶
晁氏(亦作朝亦作鼂姬姓周景王子王子朝之後朝亦/作晁一云衞大夫史晁之後漢有御史大夫晁錯)¶
(宋翰林學士晁逈子宗慤/參知政事望出潁川京兆)狐氏(姬姓周平王之子王子/狐之後以名為氏或言)¶
(晉唐叔之後世為/晉卿蜀有狐篤)¶
　臣謹按左傳大戎狐姬生公子重耳小戎子生夷吾¶
　姬姓也狐氏也戎國也言戎國狐氏姬姓之女凡姓¶
　别婚姻氏别貴賤此言狐姬者明此姬出於王子狐¶
<pb:KR2d0006_WYG_033-8b>¶
　之後貴族之女故兼氏言之蓋戎國不足貴矣所貴¶
　者狐氏則知王子狐之後有居於戎者也¶
昔氏(風俗通周大夫封昔因氏焉漢有昔登為烏傷/令唐開元有昔安仁生豐大禮評事汝州人)太¶
氏(文王四友太顚之/後咸陽有此姓)季騧氏(周八士季騧之後晉/有祁邑大夫季騧息)季隨¶
氏(世本周八士季隨/之後宋有季隨逄)閎氏(周文王四友閎夭之/後漢有廣陵相閎孺)牙氏(風/俗)¶
(通云周穆王司徒君牙/之後以王父字為氏)¶
　臣謹按穆王所以命君牙無因不以名命也¶
　　魯人名¶
<pb:KR2d0006_WYG_033-9a>¶
展氏(姬姓魯孝公之子公子展之後以名為氏又有輾/遲氏改為展氏大姓也梁有畫工展子䖍望出河)¶
(東/)¶
　臣謹按隱八年無駭卒無駭者展之孫也傳言羽父¶
　請氏公命以字為展氏然孝公之子四人惠公公子¶
　益師字衆父其後為衆氏公子彄食臧邑其後為臧¶
　氏公子展名也古人尚質有名無字者多矣益師有¶
　字則以字氏彄有邑則以邑氏展無字邑則以名為¶
　氏何必專守王父字之說乎¶
<pb:KR2d0006_WYG_033-9b>¶
弓氏(魯大夫叔弓之後/漢有光禄勲弓社)賜氏(仲尼弟子端木賜之/後以王父名為氏)兹氏¶
(姬姓魯桓公之孫公孫/兹之後今望出會稽)¶
　臣謹按公孫兹曰戴伯戴諡也伯長也皆不以為氏¶
　而以名為氏則知古人以名行者初不以為惡也以¶
　此亦知不以公子字而以公孫名者亦可為氏也¶
意如氏(姬姓魯季孫/意如之後)遺氏(魯費宰南遺之後/急就章有遺餘人)述氏(魯大/夫仲)¶
(述之後/見世本)牢氏(仲尼弟子琴牢之後以王父名為氏漢中/書僕射牢梁石顯前漢儒林傳有牢邱後)¶
(漢有/牢慎)¶
<pb:KR2d0006_WYG_033-10a>¶
　　晉人名¶
犨氏(姬姓晉大夫/郄犨之後)麗氏(晉匠麗/之後)招氏(晉歩招之後漢/有大鴻臚招猛)居¶
氏(晉大夫先且居之後以王父字為氏漢有来/城侯居般今錢塘多此姓望出渤海信都)¶
　臣謹按先且居字霍伯此以名為氏者¶
曠氏(風俗通師/曠之後)萬氏(亦作婏姬姓畢萬之後一云芮伯/萬之後孟軻門人萬章漢有萬攀)¶
(又有吐萬/氏改萬氏)盈氏(姬姓晉欒/盈之後)虢射氏(晉大夫虢射之後漢/桓帝時羽林右監虢)¶
(射/鏘)季嬰氏(世本晉樓/季嬰之後)季夙氏(世本潜夫論晉靖/侯孫季夙之後)樓季氏¶
(姬姓潜夫論晉穆/侯庻子樓季之後)弗忌氏(姬姓晉大夫欒弗忌之後/也弗忌者靖侯之元孫也)甥¶
<pb:KR2d0006_WYG_033-10b>¶
氏(亦作生晉吕甥之後也即瑕吕/飴生亦作隂飴生故又為生氏)大狐氏(姬姓世本晉/大夫大狐伯)¶
(生突生饒為大狐氏其/後大狐容為晉大夫)大戊氏(姬姓晉公子大戊之後/也世本大戊教昭為原)¶
(大/夫)嬰氏(嬴姓風俗通云晉/大夫趙嬰齊之後)夷吾氏(姬姓晉惠公名夷吾/懐公繼之不享其位)¶
(其後支庻以/名為氏也)梁其氏(姬姓晉大夫梁其踁之後英賢/傳云魯伯禽庻子梁其之後)曋¶
氏(狼曋之後漢書武落鍾離山/黒穴有楚氏曋氏鄭氏相氏)¶
　　鄭人名¶
段氏(姬姓鄭武公子共叔叚之後以王父字為氏戰國/韓相段規三輔决録云叚氏干木之子隠如入關)¶
(去干字漢文帝時段卭為北地都尉成帝時叚會/為西域都䕶後漢桓帝世段熲為太尉皆其裔也)¶
<pb:KR2d0006_WYG_033-11a>¶
　臣謹按共叔段者共諡叔字段名也此以名為氏者¶
　春秋鄭伯克段于鄢段名也封於京故謂京城太叔¶
　亦謂之太叔氏¶
司氏(鄭司臣之後宋朝有司/超為防禦使望出頓山)豐氏(左傳鄭穆公子豐之/後以王父字為氏望)¶
(出松陽宋豐稷登進士第元/豐登第有豐安常明州人)¶
　臣謹按穆公之子皆以王父字為氏公子去疾字子¶
　良其後為良氏良霄良止是也公子喜字子罕其後¶
　為罕氏罕虎罕魋是也公子騑字子駟其後為駟氏¶
<pb:KR2d0006_WYG_033-11b>¶
　駟帶駟乞是也公子偃字子游其後為游氏游吉游¶
　眅是也以至子孔子國子印子然皆然惟公子豐無¶
　字其後為豐施豐卷並以名為氏¶
蘭氏(姬姓鄭穆公裔也穆公名蘭其攴庻以王父名為/氏漢有太守蘭廣後漢書南匈奴四姓有蘭氏又)¶
(河南官氏志烏蘭氏改為/蘭唐太和登第有蘭承)然氏(姬姓鄭穆公子然之後/也然丹仕楚為右尹姓)¶
(苑云今蒼梧/人望出山陽)子然氏(姬姓鄭公子然之/後也又為然氏)去疾氏(姬姓世/本鄭穆)¶
(公子去疾之後去疾字子/良又有良氏所以别族)¶
　　吳人名¶
<pb:KR2d0006_WYG_033-12a>¶
壽氏(姬姓風俗通吳王夀夢之後吳大夫夀越又有夀/於姚漢末兗州牧夀良晉有太僕夀冲南涼有尚)¶
(書夀恱南史將軍夀寂之望出/京兆博陵宋登科夀朋漢州人)要氏(吳人要離之後漢/有河南令要兢唐)¶
(建中朔方大將軍/要珍望出魯國)既氏(姬姓風俗通云吳王夫槩之後/因避仇改為既氏漢有南安長)¶
(既/良)常壽氏(姬姓吳仲雍之後左/傳越大夫常夀過)慶忌氏(姬姓吳公子/慶忌之後)¶
　　衞人名¶
輙氏(姬姓風俗通衞出公/輙之後漢有輙終古)兼氏(風俗通衞公/子兼之後也)彊梁氏(世/本)¶
(衞將軍文子生慎子㑹生彊梁因氏/焉秦有左庻子長水校尉彊梁臯)子郢氏(姬姓衞公/子郢之後)¶
(也/)¶
<pb:KR2d0006_WYG_033-12b>¶
　臣謹按公子郢字子南已有子南氏復有子郢氏此¶
　後之人所以别族也¶
　　齊人名¶
高氏(姜姓齊太公六代孫文公之子公子髙之孫傒以/王父名為氏裔孫洪後漢渤海太守因居之又有)¶
(惠公之子公子祁字子髙之後亦為髙氏鄭有髙克髙/渠彌不得氏又髙麗羽真氏改為髙氏又是婁氏改為)¶
(髙氏又髙獲自髙麗/歸魏周賜姓獨孤氏)柴氏(姜姓齊文公子髙之後髙孫/傒以王父名為氏十代孫高)¶
(柴仲尼弟子孫舉又以王父名為柴氏漢有棘蒲侯柴/武裔孫守禮五代周太祖無後以守禮子榮為嗣是為)¶
(世/宗)臼季氏(姜姓齊公子臼季之/後魯有臼季宣孟)激氏(齊太史激之後漢/書淮南王傳有激)¶
<pb:KR2d0006_WYG_033-13a>¶
(章/)刁氏(音凋風俗通齊大夫童刁之後戰國時有刁勃/漢有刁間齊人以富聞子孫居勃海後漢有侍)¶
(中刁榮宋有刁湛/刁約刁獻可登科)□氏(音黎蜀有刁逵避難改焉/又百濟八姓其三曰□氏)連氏¶
(左傳齊大夫連稱之後又/是連氏改為連望出上黨)法氏(姜姓田氏之裔也齊襄/王名法章支孫以名為)¶
(氏/)光氏(狀云田光之後秦末子孫避地以光為氏宋/有光垂裕登進士第又有光利賔絳州人)駱¶
氏(姜姓齊太公之後有公子駱子孫以名為氏吳有駱/綂東陽人後居㑹稽曽孫勍又地駱拔氏改為駱氏)¶
(望出河南㑹稽宋駱偃駱輿京/登進士第宣和駱武仲京兆人)望氏(姜姓風俗通齊太/公望之後姓苑云)¶
(今魏興人景祐/登科記有望儼)将具氏(姜姓英賢傳齊太公/子將具之後見國語)将鉅氏(即/將)¶
(具氏之訛也漢藝文志六國時將具子/彰著書五篇漢章帝時中謁者將具彌)¶
<pb:KR2d0006_WYG_033-13b>¶
　　楚人名¶
熊氏(楚鬻熊之後以名為/氏望出南昌江陵)¶
　臣謹按古之諸侯傳國者為諸侯則稱國支庶非諸¶
　侯乃稱氏今楚有國稱王而其君世稱熊氏蠻夷之¶
　道也¶
能氏(姓苑云長廣人狀云楚熊摰之後避難改為能氏/能音耐宋醫官能日宣又有能廸登科建州人能)¶
(將撫/州人)鬻氏(芊姓祝融之後周文王師鬻熊受封於楚著/鬻熊子鬻拳之後也姓苑云建平有此姓氏)¶
班氏(芈姓楚若敖生鬬伯比伯比生令尹子文為虎所/乳謂虎有班文因以為氏秦有班壹避地樓煩生)¶
<pb:KR2d0006_WYG_033-14a>¶
(孺孺生長長生况况生穉穉生彪/班固之父也宋雍熙登第有班綯)¶
　臣謹按鬬榖於莵因為虎所乳故名榖於莵而字之¶
　曰子文其子曰鬬般與班同音不應父曰班而子亦¶
　以般名者此以名為氏者¶
員氏(音運亦作鄖芊姓楚伍員之後也伍子胥名員以/父伍奢被執而奔吳為吳行人以謀楚又使於齊)¶
(屬其子於鮑氏是為王孫氏吳王聞之賜子胥屬鏤以/死伍氏以其祖伍參食邑於椒故其後為椒氏又子胥)¶
(以名員其後亦以名為氏前涼有安夷人員半千金城/人員敞大夏人員景唐吏部郎員嘉靜宋登科員安輿)¶
(員子思並陵井監人員安/宇開封人員逄辰華州人)建氏(芈姓風俗通楚太子建/之後漢元后𫝊有建居)¶
<pb:KR2d0006_WYG_033-14b>¶
(趙幽王/臣建徳)渦氏(楚大夫封渦因氏焉三/輔决録扶風太守渦尚)冉氏(楚大夫叔山/冉之後以名)¶
(為氏一云髙辛之後宗冉宗/閔冉䕫登進士第望出武陵)染氏(即冉氏石虎將染閔/魏郡内黄人簒石趙)¶
(號魏三年為燕/慕容儁所滅)枝氏(楚大夫枝如子躬/之後或姓枝如)¶
　臣謹按此必晉欒枝或秦大夫公孫枝之後也以名¶
　為氏者若枝如子躬其後自為枝如氏矣¶
到氏(楚屈到之後/以名為氏)鈞氏(風俗通楚大夫元鈞/之後漢有御史鈞喜)倚相氏(楚/左)¶
(史倚相之後威王時/有倚相季文為士官)辛廖氏(楚大夫辛廖之後漢/有河間相辛廖通)接輿¶
氏(楚隠者其/後因為氏)棄疾氏(楚平王名棄疾後人為氏/悼王時棄疾休為左宰卿)射氏(晉/大)¶
<pb:KR2d0006_WYG_033-15a>¶
(夫虢射之後漢有大鴻臚射咸吳有中/書郎射慈善治䘮服射食亦切又如字)拳氏(芊姓楚鬻/拳之後衞)¶
(有大夫/拳彌)僚氏(姓苑宜僚之後晉大/夫僚安魯寺人僚柤)大心氏(芊姓英賢傳/楚有大心令)¶
(尹得臣之子因氏焉楚懷王/時大心子成為黄邑大夫)楚季氏(芊姓世本楚若敖/生楚季因氏焉陳)¶
(大夫有/楚季融)無庸氏(芊姓姓氏英賢傳楚熊渠生無/庸因氏焉又無庸先生學仙道)季融氏¶
(芈姓世本楚鬬亷/生季融子孫氏焉)翠氏(芊姓急就章有翠鴛鴦其先楚/景翠之後因避難以祖名為氏)¶
子建氏(芊姓楚太子建之後也頃襄/王時有子建叔子為大夫)子午氏(芊姓楚公/子午之後)¶
(也齊有大/夫子午明)圍龜氏(芊姓楚鬬/圍龜之後)越椒氏(芊姓楚大夫鬬/越椒之後也)嬰¶
齊氏(芊姓楚穆王之子公子嬰齊/之後也嬰齊字子重為令尹)黑肱氏(芊姓楚共王/之子公子黒)¶
<pb:KR2d0006_WYG_033-15b>¶
(肱之後也黒/肱字子晳)巫臣氏(芈姓楚屈蕩之子屈申/也亦曰申公巫臣奔晉)鮮虞氏(楚/申)¶
(鮮虞之後/也本齊人)¶
　　夏人名¶
羿氏(有窮后羿簒夏后相之位羿本國在澶州/衞南東十五里故鉏城是也後遷窮石)悅氏(亦/作)¶
(說傅説之後以名為氏後燕録左僕射悦綰生夀南燕/尚書綰昌黎人又有鮮卑人清泉侯悦真亦其族也望)¶
(出昌/黎)奚氏(夏車正奚仲之後漢功臣表魯侯奚涓成陽/侯奚意傳封三代又薄奚氏改為奚氏望出)¶
(譙國宋登科奚/知常徽州人)¶
　臣謹按奚仲封於薛薛任姓也¶
<pb:KR2d0006_WYG_033-16a>¶
　　宋人名¶
衍氏(子姓宋微仲衍/之後見風俗通)微氏(子姓宋微仲之後/左傳魯大夫微彪)微生氏(猶/今)¶
(人曰某生也微生畝魯武城/人又微生髙或云即尾生也)幾氏(風俗通宋大夫仲幾/之後以王父字為氏)¶
　臣謹按幾氏子姓仲幾字子然此以名為氏者¶
仇氏(宋大夫仇牧之後王莽時有仇延唐宦者仇士良/宋朝仇靄登進士第又有仇著仇伯玉並開封人)¶
(又有仇悆待/制望出南陽)求氏(姓苑云本仇氏避難改焉後漢有/求仲宋朝登科求利忠越州人)獲¶
氏(風俗通宋大/夫猛獲之後)季老氏(子姓宋華氏有華季/老子孫氏焉見世本)子蕩氏(亦/作)¶
(蕩氏子姓宋桓公之/子公子蕩之後也)鐸遏氏(宋襄公下大夫鐸遏章/左傳晉上軍尉鐸遏宼)督¶
<pb:KR2d0006_WYG_033-16b>¶
氏(子姓宋大夫華父督之後晉有督戎欒盈之臣漢有/督瓉見風俗通又五原太守督瓊隋有督君謨善射)¶
(又後漢書巴郡蠻酋有督氏與羅/朴鄂度夕龔為七姓望出巴郡)目夷氏(子姓宋公子/目夷之後也)¶
(目夷字子魚又有魚氏/魚孫氏皆所以别族)祝其氏(子姓風俗通宋戴公之/子公子祝其為大司寇)¶
(因氏焉漢有清河/郡尉祝其承先)耦氏(子姓風俗通云宋卿華耦之後/漢有侍中耦嘉又姓苑云今廣)¶
(平有/耦氏)泥氏(世本云宋大/夫卑泥之後)¶
　　諸國人名¶
庶其氏(邾大夫庻/其之後)茅夷氏(邾大夫茅/夷鴻之後)噲氏(音快姬姓燕/王噲之後孝)¶
(子傳有噲㳟鶴銜珠與之/又有璯氏同音漢有璯錢)搖氏(姒姓越王句踐裔孫東/越王揺之後以王父名)¶
<pb:KR2d0006_WYG_033-17a>¶
(為氏漢功臣表有海陽侯揺毋/餘舊為㑹稽望族今居餘杭)由氏(亦為由余氏西戎/由余相秦子孫氏)¶
(焉楚王孫由于亦為由氏急就章有/由廣國風俗通漢長沙太守由彰)余氏(風俗通云由/余之後世居)¶
(歙州為新安大族/望出下邳吳興)¶
　臣謹按余氏隗姓國語潞洛泉余滿皆赤翟隗姓¶
孫陽氏(嬴姓英賢傳曰秦穆公子有孫陽/伯樂善相馬漢有侍御史孫陽放)偃師氏(媯姓/陳太)¶
(于偃師/之後)卿氏(風俗通虞卿之後戰國有卿秦為魏將或/云項羽將卿子冠軍宋義之後宋朝卿尚)¶
(學究出身/望出渤海)無婁氏(嬴姓莒公子無婁之後無亦作務又/無婁先生著書姓纂云今琅邪有此)¶
(姓/)苴氏(子餘切司馬穰苴之後望出平/陵漢書貨殖傳有平陵苴氏)離氏(風俗通離/婁孟子門)¶
<pb:KR2d0006_WYG_033-17b>¶
(人漢有中庻子離/常之後燕有離班)¶
　　名字未辨¶
綸氏(魏志云公孫懿大/臣有綸直綸魚)鱗氏(左傳宋大夫/鱗矔鱗朱)渾氏(左傳鄭/大夫渾)¶
(罕衞渾良夫又官氏志吐谷渾氏改為渾又唐表渾氏/出自匃奴渾邪王隨拓跋氏徙河南因以為氏自廻貴)¶
(至瑊世襲臯/蘭州都督府)禆氏(鄭大夫禆諶禆竈姓/苑云今宣州有禆氏)開氏(姬姓衞公/子開方之)¶
(後漢有開章/望出隴西)狼氏(左傳晉大夫狼瞫齊有狼蘧疏/又河南官氏志叱奴氏改為狼)名氏¶
(楚大夫彭/名之後也)顚氏(晉大夫顛頡之後或言/周亂臣太顛之後也)麻氏(風俗通齊/大夫麻嬰)¶
(之後漢有麻光為御史大夫又有麻達注論語唐麻嗣/宗賜姓李望出上谷宋祥符登科有麻温其元豐有麻)¶
<pb:KR2d0006_WYG_033-18a>¶
(中孚懐州人皇祐/有麻元伯開封人)柯氏(姓苑云吳公子柯蘆之後望出/錢唐及齊郡宋沈季文傳有錢)¶
(唐富人柯隆齊書南兗州典籖柯益孫齊郡人唐/朝尚書郎柯潁又河南官氏志柯拔氏改為柯氏)瑕氏¶
(周大夫瑕禽晉有瑕嘉漢/有廷尉瑕更又有瑕蒼)儋氏(周大夫儋翩之後吳志/有九真太守儋萌或云)¶
(儋耳/國人)舟氏(晉大夫舟之僑之後宋/端拱登科有舟宗閔)攸氏(北燕有尚/書攸邁)祁氏¶
(周司馬祁父之後左傳祁瞞干/命晉有祁嘉聞忩外人招隠者)干氏(宋大夫干犨之後/陳有干徴師漢有)¶
(蜀郡尉干獻吳有軍師干吉晉/有將軍干瓉望出榮陽潁川)禽氏(魯大夫禽鄭者管/于奚之子也墨翟)¶
(弟子有禽滑釐髙士傳有禽/慶孝子傳有禽賢望出魯國)琴氏(家語仲尼弟子琴牢/字子開一名張衞人)¶
(列仙傳琴髙趙人得水仙嘗/於漢上乗赤鯉望出天水)萇氏(左傳周大夫萇𢎞之/後唐大歴有奉天尉)¶
<pb:KR2d0006_WYG_033-18b>¶
(萇總望出/魏郡東平)黔氏(禮記齊有黔敖又/有黔婁先生隠者)易氏(齊大夫易牙之/後魏有雍州刺)¶
(史易愷魏郡人晉陵令易雄長沙人前凉有將軍易犍/望出太原濟陽今江東多此姓宋易凖易林易東登科)¶
苫氏(魯大夫苫/夷之後也)𢎞氏(風俗通衞大夫𢎞演之後漢有宦/者𢎞㳟為中書令吳孫權姊夫𢎞)¶
(咨/)臼氏(左傳華氏/家臣臼任)冶氏(衞有冶盧魯/有冶區夫)茍氏(國語云黄帝/之後有茍實)¶
(茍參或言以河内多茍杞因以為氏又若干氏改為茍/氏宋朝登科有茍師顔茍鐸並滁州人又有茍毅易州)¶
(人茍全/䕫州人)梓氏(魯大夫梓/慎之後也)倚氏(楚左史倚/相之後也)尾氏(魯有尾生/或云即微)¶
(生/髙)汝氏(尚書有汝鳩汝方左傳晉大夫汝寛汝齊漢有/長水校尉汝隨後漢孝子傳有汝郁潁州人宋)¶
(朝汝孝㳟登進士第又有汝孝/隆汝日休並普州人望出渤海)伍氏(芊姓楚大夫伍參/之後也伍子胥奔)¶
<pb:KR2d0006_WYG_033-19a>¶
(吳其子又為王孫氏適齊漢有伍被楚人望出安定武/陵又有五氏本伍氏避仇改為五蜀有五梁晉有始興)¶
(太守/五裔)禮氏(衞大夫禮孔禮至漢有新市長禮賢後/漢禮震受尚書於歐陽歙平原人也)免氏¶
(音勉一音問姬姓左傳衞有免餘/衞公孫也漢有免乙為上郡太守)蹇氏(秦有蹇叔或云/西乞術白乙丙)¶
(皆蹇叔子風俗通漢有蹇蘭為交趾刺史後漢小黄門/蹇石望出山陽襄陽宋朝登科蹇序臣蹇逄辰成都人)¶
(蹇士堯彭州人/蹇綬懷安軍人)散氏(文王四友有散宜/生今江都有此姓)繞氏(秦大夫繞/朝之後也)¶
肆氏(風俗通宋大夫肆臣之後/姓苑有漁陽太守肆敏)具氏(晉大夫具丙之後/漢有中山太守具)¶
(襃後漢宦者/中常侍具瑗)闞氏(齊卿闞止之後也宋尚書郎闞洞開/封人又有闞洙登第興國軍人望出)¶
(㑹稽/天水)洩氏(亦作泄左傳鄭大夫/洩駕陳大夫洩冶)捷氏(曹姓風俗通云邾/公子捷菑之後漢)¶
<pb:KR2d0006_WYG_033-19b>¶
(藝文志有捷子/二篇六國時人)賔氏(左傳齊大夫賔湏無周賔/起為王子朝傅望出梁國)恩氏(風/俗)¶
(通云陳大夫成仲不恩之後/前燕録有東庠祭酒恩茂)肩吾氏(莊子肩吾古賢者/晉袁宏集有東海)¶
(太守肩/吾民)徐吾氏(左傳鄭大夫/徐吾犯之後)鍾吾氏(左傳鍾吾子之後/漢尉氏令鍾吾蒼)¶
由吾氏(姓纂云由余之後仕吳子孫入越因號由/吾氏北齊有諌議大夫由吾道榮琅邪人)叔山¶
氏(左傳叔山冉之後莊/子魯有叔山無趾)叔先氏(後漢書犍/為叔先雄)叔達氏(八凱/叔達)¶
(之後公羊有叔達/叚為景王大夫)叔夜氏(周八士叔夜之後也楚康/王時有叔夜子莊見國語)叔¶
服氏(周内史叔服之後也晉/武公大夫有叔服子要)方叔氏(鼔方叔之後也見/世本漢功臣新夀)¶
(侯方叔/無咎)陶叔氏(姓纂云周司徒陶叔之後也晉有陶叔/真為原大夫文公時陶叔狐漢有陶叔)¶
<pb:KR2d0006_WYG_033-20a>¶
(卷為青州刺史/今平原有此姓)申鮮氏(齊有申鮮虞漢有/中靄者申鮮洫)申章氏(漢有/長沙)¶
(王太傅/申章昌)子師氏(左傳鄭有子師僕漢/有北平太守子師盤)富父氏(魯富父終/生之後魯)¶
(又有大夫/富父槐)仲熊氏(芊姓潛夫論云楚/公族有仲熊氏)仲顔氏(左傳魯有/仲顔莊叔)¶
(齊臨淄大/夫仲顔據)原仲氏(陳大夫原仲之後/楚悼王時原仲蔑)慶父氏(世本楚大/夫慶父之)¶
(後又慶父藉/為楚王工正)安國氏(漢武帝使安國少季使/南越見姓氏英賢傳)仲長氏(見/纂)¶
(要/文)仲行氏(左傳秦三良仲行之後世本宋/有仲行寅晉大夫有仲行氏)榮叔氏(周大/夫榮)¶
(叔之後韓有/大夫榮叔遥)墨台氏(子姓宋成公子墨台/之後漢書有墨台悺)墨氏(姓纂云/孤竹君)¶
(之後本墨台氏後改為墨氏望出梁/郡戰國時宋人墨翟著書號墨子)台氏(亦作怡本墨/台氏避事改)¶
<pb:KR2d0006_WYG_033-20b>¶
(焉後魏遼西郡守寛元孫峯後周樂/陵公峯子昻長沙公昻弟光安平侯)立如氏(魯賢人立/如子著書)¶
(見風/俗通)邴意氏(齊大夫邴/意兹之後)舒堅氏(潛夫論楚公族有/舒堅文叔為大夫)¶
　　以次為氏(親附/)¶
孟氏(姬姓魯桓公子慶父之後也慶父曰共仲本仲氏/亦曰仲孫氏為閔公之故諱弑君之罪更為孟氏)¶
(亦曰孟孫氏又衞有公孟縶之後亦曰孟氏齊有孟/軻字子車秦有孟説齊有仲孫湫韓子有仲孫章)仲¶
氏(髙辛氏才子八元仲堪仲熊之後又仲虺為湯左相/其後並為仲氏又魯公子慶父曰共仲亦為仲氏亦)¶
(為仲孫氏慶父有弑君之罪更為孟氏又公子譜云宋/莊公子仲之後亦稱仲氏衞人仲由為孔子弟子漢有)¶
(廷尉仲定少府監仲景唐司門員外郎仲子陵仲都人/宋朝登科仲伯達曹州人仲楫隨州人紹興仲安常為)¶
<pb:KR2d0006_WYG_033-21a>¶
(郡/守)种氏(本仲氏或言仲山甫之後因避難改為种宋/种放自處士召拜司諌長安人望出河南)叔¶
氏(姬姓魯桓公之子叔牙之後叔牙與慶父同母慶父/弑閔公叔牙有罪飲酖而死遂立公孫兹為叔氏亦)¶
(曰叔孫氏亦曰叔仲氏又魯文公之子叔肸後世亦為/叔氏或言八凱叔達之後及晉叔向之後亦為叔氏東)¶
(觀漢記光武時/壯武將軍叔壽)季氏(姬姓魯桓公季子友之後也亦曰/季孫氏一曰陸終氏之子季連之)¶
(後漢功臣表戚圉侯季必/傳封四代望出夀昌魯國)¶
　臣謹按世譜云諸侯之子稱公子公子之子稱公孫¶
　公孫以王父字為氏行父是季友之孫故為季氏又¶
　為季孫氏也然季氏自行父至季孫彊並稱季孫氏¶
<pb:KR2d0006_WYG_033-21b>¶
　以傳家故也如季公鳥季公亥之類凡支庶並稱季¶
　氏以别¶
伯氏(晉大夫荀林父之後林父為中行伯孫伯黶以王/父字為氏伯黶為正卿司晉之典籍以為大政故)¶
(又為籍氏孔子弟子伯䖍字子析或言嬴姓/伯益之後漢有并州刺史伯栁又有伯至)丁氏(姜姓/齊太)¶
(公生丁公伋支孫以丁為氏漢有丁固功臣表陽都侯/丁復宣曲侯丁義並傳封四代樂成侯丁禮傳封七代)¶
　臣謹按謚法雖始有周周自文王以後世世稱謚是¶
　時諸侯猶未能徧及晉魯大國也魯再世伯禽稱魯¶
　公晉再世爕父稱晉侯曹蔡皆四世未稱謚齊再世¶
<pb:KR2d0006_WYG_033-22a>¶
　伋稱丁公三世得稱乙公四世慈母稱癸公五世哀¶
　公不辰而後稱謚則知所謂丁公者長第之次也¶
癸氏(姜姓齊癸公/之後見姓苑)祖氏(子姓商王祖甲祖乙祖丁支庻/因氏焉商有祖伊漢有祖沂始)¶
(家涿郡今建州有此姓祖秀實/屢作監司祖日新宋宣和登科)¶
　臣謹按祖者子孫所稱其先也支庶以是為氏不獨¶
　祖乙也祖辛祖丁祖庚祖甲之子孫往往皆稱祖氏¶
舅氏(晉大夫舅犯之後也姬姓狐氏晉惠公/文公皆狐氏甥故以犯為舅因以為氏)咎氏(即舅/氏舅)¶
(犯左傳亦作咎犯成/湯司空又有咎單氏)古氏(風俗通云古公亶父之後因/氏焉言古公者猶言先公也)¶
<pb:KR2d0006_WYG_033-22b>¶
(晉平公時有舟人古乗漢有孝子古初蜀志廣漢功曹/古牧後魏尚書令古弼今望出新平河内又吐奚氏改)¶
(為古氏宋端拱登科古成之後/有古茟梅州人古亶懷安軍人)禰氏(父廟為禰此從父/而别氏也後漢禰)¶
(衡字正平/平原人)稚氏(子姓姓纂云/商後見史記)次氏(次非荆之勇者見吕/氏春秋亦作佽漢功)¶
(臣表有瞭/侯次公)孺氏(魯有孺悲/欲見孔子)太叔氏(姬姓衞文公之子太/叔虞之後也漢有尚)¶
(書太/叔雄)太伯氏(姬姓周古公之長子讓國季/歴為周之太伯故以為氏)叔仲氏(姬姓/魯公)¶
(子牙之後也公孫兹生得臣彭生得臣為叔孫/氏彭生為叔仲氏史記叔仲㑹魯人仲尼弟子)中叔氏¶
(中叔圉之後晉有中叔無忌/漢光武時侍御史中叔僚)仲叔氏(左傳仲叔于奚衞/大夫其後有仲叔)¶
(圉/)第五氏(媯姓齊諸田之後田氏大族漢/初徙園陵者多故以次第為氏)第二氏(其先/齊諸)¶
<pb:KR2d0006_WYG_033-23a>¶
(田漢武帝徙之諸陵以門秩次/第田廣之孫田登為第二氏)第八氏(出陳留風俗通/亦齊諸田之後)¶
(田廣弟田英為第八門因氏焉/王莽時有講學大夫第八矯)太士氏(漢建安太守太/士靈秀永嘉松)¶
(楊有太/士氏)主父氏(嬴姓趙武靈王號主父支孫因以為氏/漢齊相主父偃齊郡臨淄人宋登科主)¶
(父喆開/封人)主氏(嬴姓即主父氏也或單言主/氏姓纂云今同州有此姓)南伯氏(莊子/有南)¶
(伯子綦南伯子葵/並古之賢人也)南公氏(戰國時有南公子著書三十/一篇言五行隂陽事盖衞南)¶
(公子/之後)大季氏(姬姓鄭穆公之子有二子孔此大子/孔謂之大季氏即公子志之後也)¶
　　以族為氏¶
因氏(遂人之/四族也)頜氏(音郃遂人/之族也)飢氏(商人之/七族也)錡氏(商人之/七族漢)¶
<pb:KR2d0006_WYG_033-23b>¶
(書洛陽錡華後有/荆州刺史錡嵩)條氏(左傳商人七族有條氏冉閔司/空條攸姓苑云安定人姓纂云)¶
(今寃句有此姓/寃句曹州也)昭氏(楚辭云昭屈景楚之三族也戰/國時楚有昭奚卹為上柱國)繁¶
氏(音婆左傳商人七族有繁氏漢有/御史大夫繁延夀望出潁川上黨)嗣氏(風俗通云衞/嗣君之後)¶
左氏(姜姓齊公族有左右公子因以為氏楚有左史倚/相左史老者以為左史官故亦為左氏望出濟陽)¶
景氏(芊姓楚公族也漢初徙山東豪族於關中今好畤/華陽諸景是也楚有景差漢有景風宋景大方景)¶
(泰登進士科望出晉陽又有景/淵徽州人景光京兆人並登科)¶
　臣謹按所著春秋傳即倚相之後世為楚左史官非¶
　左邱明明居左邱為左邱氏非左氏也又按景謚也¶
<pb:KR2d0006_WYG_033-24a>¶
　楚未之聞疑齊景公之後盛繁此為姜姓之族與¶
賞氏(職尚反姓苑云賞氏吳/中八族也晉有賞慶)索氏(桑國切商人七族索/氏之後唐索元禮宋)¶
(索湘索周臣索逑並/登科望出敦煌汝南)陘氏(魯公孫有陘/氏之後也)黨氏(公族見釋/例周世族)¶
(譜/)掌氏(魯大夫黨氏之後以音掌故從音文揚雄與劉/向歆書云林閭妻蜀郡掌氏晉有掌同前梁有)¶
(遂興侯掌據宋有直秘閣掌禹錫又有掌奏掌天/鈞密州人掌世衡許州人並登科望出琅邪敦煌)長勺¶
氏(左傳商人六/族有長勺氏)尾勺氏(左傳商人六/族有尾勺氏)趙陽氏(姬姓潛夫/論衞公侯)¶
(有趙/陽氏)魯陽氏(潛夫論芊姓楚/公族有魯陽氏)終葵氏(左傳商人七/族有終葵氏)工婁¶
氏(左傳遂國有工婁氏/齊大夫有工婁濟)傅餘氏(姓氏英賢傳云傅説為/相子孫留傅巖者號傅)¶
<pb:KR2d0006_WYG_033-24b>¶
(餘氏晉傅餘/頠撰複姓録)¶
　臣謹按餘者餘子之族也世本於韓餘己言之矣¶
餘氏(晉餘頠著複姓録自云本出傅氏前燕錄有餘元/餘和餘嚴崇舊云鮮卑種類然既出傅氏無因出)¶
(鮮/卑)韓餘子(世本韓宣子餘/子之後因氏焉)褐餘氏(潛夫論曲沃/桓叔之後也)¶
　臣疑褐冠子之後也桓叔之後何以言褐¶
梁餘氏(晉下軍御梁餘子/養之後本衞人)須遂氏(遂國有/須遂氏)列宗氏(潛夫/論楚)¶
(公族列宗/氏芊姓)運奄氏(史記秦嬴/有運奄氏)脩魚氏(史記秦嬴/有脩魚氏)五王氏¶
(媯姓風俗通齊自威宣湣/襄至王建五王因以為氏)小王氏(衞大夫小王/桃甲之後也)屈南氏¶
<pb:KR2d0006_WYG_033-25a>¶
(芈姓楚屈全之後裔孫仕後魏時/重複姓以自南來乃加南或作男)續祁氏(姬姓晉隰叔/之後與士氏)¶
(同族祈奚舉子祁午自代/父子相續為政因氏焉)羌憲氏(姬姓衞公族𦍑子/孫憲為羌憲氏)㑹¶
庌氏(音雅姓纂云衞靈公/子虺生竈為㑹庌氏)樂利氏(姓纂云齊胡公/支子為樂利氏)幹獻¶
氏(世本宋司徒華/定為幹獻氏)伊秩氏(伊尹之孫又/為伊秩氏)¶
　　夷屬大姓¶
党氏(党去聲今人呼為上聲本出西羌姚秦有將軍党/耐虎自云夏后氏之後世為羌豪又有吳平男党)¶
(娥子孫居同州宋党進節度使党祺淳/化登第慶歴登科有党師經延州人)朴氏(亦作樸普/木切後漢)¶
(書巴郡蠻酋七姓/羅朴督鄂度夕龔)釋氏(悉逹太子/成道姓釋)赫氏(風俗通云赫/胥氏之後也)塞¶
<pb:KR2d0006_WYG_033-25b>¶
氏(入聲天竺國人/之姓即釋種也)宜氏(隨西南夷有宜繒宜/林左傳陳大夫宜咎)傍氏(平聲/西羌)¶
(姓也唐初有傍企本北地羌/豪為薛舉將来降後叛伏誅)單氏(音丹本可丹氏改為/單氏又阿單氏改為)¶
(單氏又渴單氏/亦改為單氏)雕氏(漢功臣有臧馬侯/雕延年匃奴降王)口氏(羌姓也今/同州有此)¶
(姓/)歛氏(姚秦録有將軍歛憲歛方/歛岐並南安人皆羌族也)異氏(姓纂云今温州/白水蠻有此姓)¶
騶氏(閩越王無/諸之後)紙氏(官氏志云渴侯/氏改為紙氏)緩氏(官氏志和稽/氏改為緩氏)¶
畿氏(後魏官氏志俟/畿氏改為畿氏)論氏(去聲吐蕃大姓禄東贊生論/欽陵欽陵生贊婆生弓仁唐)¶
(左衞大將軍生傪偕伾惟真惟明惟賢惟明檢校工部/尚書鄜坊節度惟賢右羽林大將軍宋論九齡登科華)¶
(州/人)副氏(河南官氏志副/呂氏改為副氏)沓氏(官氏志沓盧/氏改為沓氏)蔞氏(音藘官/氏志云)¶
<pb:KR2d0006_WYG_033-26a>¶
(那蔞氏改/為蔞氏)郃氏(官氏志大莫于/氏改為郃氏)徐盧氏(漢景帝匈奴/徐盧庸来降)源¶
氏(出自代北後魏聖武皇帝詰汾長子疋孤七世孫禿/髮傉檀據南涼生賀降後魏太武見之曰與卿同源)¶
(可改為源氏位太尉隴西王生懷侍中馮翊公生/子邕子㳟宋建隆登第有源獲景祐有源永勵)茹氏¶
(音如官氏志蠕蠕入中國為茹氏又普陋茹氏改為茹/氐望出河内宋尚書郎茹孝標慶歴登科茹約越州人)¶
(元豐茹平/仲汝州人)乜氏(彌也切蕃姓也今秦隴/多此姓望出晉昌趙郡)¶
　　以官為氏¶
雲氏(縉雲氏之後也黄帝時官名以雲紀者為縉雲氏/又連宥氏改為雲氏代姓也望出琅邪河南宋大)¶
(觀中雲景祥/登第太原人)五鳩氏(少昊氏官名因氏焉/趙有將軍五鳩盧)爽鳩氏(左傳/少昊)¶
<pb:KR2d0006_WYG_033-26b>¶
(氏官名國于/齊土因氏焉)桑扈氏(金天氏以烏名官故有九扈/之官桑扈者九扈之一也)烏氏¶
(姬姓黄帝之後少昊氏以烏鳥名官以世功命氏齊有/烏餘烏枝鳴莒有烏存秦有烏獲唐表言烏餘之裔世)¶
(居北方號烏洛侯後徙張/掖又烏石蘭改為烏氏)史氏(周太史史佚之後以官/為氏漢有史恭其女弟)¶
(為戾太子良娣生史皇孫進進生宣帝㳟三子髙曽元/髙侍中大司馬車騎將軍樂陵安侯生術丹術樂陵嚴)¶
(侯生崇俶丹左將軍武陽頃侯生邯武陽煬侯生獲髙/曽孫岑嗣樂陵侯曽侍中中郎將將陵哀侯元侍中中)¶
(郎將平臺康侯生恁平臺戴侯/生習又有阿史那氏改為史氏)¶
　臣謹按史之為氏者非獨佚也周有史佚史興晉有¶
　史蘇史黯史趙史龜史墨楚有史猈史皇衞有史鰌¶
<pb:KR2d0006_WYG_033-27a>¶
　史狗史朝齊有史嚚凡此之類並以史為氏而未得¶
　世系者又有太史氏内史氏左史氏右史氏皆主於¶
　史不容無别¶
南史氏(齊有南史氏其/後子孫氏焉)内史氏(風俗通周内史叔興之/後也周又有内史過)¶
青史氏(英賢傳晉太史董狐之子受封青史之/田因氏焉漢書藝文志青史子著書)太史氏¶
(齊太史子/餘之後)王史氏(風俗通周先王太史號王史氏英賢/傳周共王生圉圉曽孫滿生簡簡生)¶
(業業生宰世傳史職因氏焉漢清河太守王史篆生音/新豐令藝文志有王史氏後漢侍中王史元庠晉亦有)¶
(王史/氏)侯史氏(風俗通董狐為晉/侯史官因氏焉)祝史氏(衞有祝史揮因/氏焉姓纂云今)¶
<pb:KR2d0006_WYG_033-27b>¶
(下邳有/此姓)左史氏(古者左史記言楚有左/史倚相左史老其後也)右史氏(古者右/史記事)¶
(周有右史武/見宋衷世本)終古氏(風俗通終古桀/内史也因氏焉)監氏(音鑑風俗通/衞康叔為連)¶
(屬之監其後以為氏/宋朝監由舉進士)士氏(陶唐之苖裔歴虞夏商周至/成王遷之杜為伯宣王殺杜)¶
(伯其子隰叔奔晉為士師故為士氏其子孫居隨及范/故又為隨氏范氏有三族焉伊祁姓隰叔生士蔿字子)¶
(輿故亦謂之士輿此為士氏又有士季氏亦為士氏/後漢末有交趾太守士爕宋朝有尚書郎士建中)籍¶
氏(出於伯氏晉大夫荀林父為中行伯孫伯黶以王父/字為伯氏司晉之典籍故亦謂之籍氏以官為氏也)¶
(昭二十五年傳曰王曰叔氏而忘之乎而髙祖孫伯黶/司晉之典籍以為大政故曰籍氏或言晉文侯仇弟陽)¶
(叔伯黶晉為三家所滅籍氏播遷于宋漢有倖臣籍孺/又諫議大夫籍禋石趙有侍中籍羆唐太常博士籍知)¶
<pb:KR2d0006_WYG_033-28a>¶
(幾云其後也/今望出廣平)席氏(本籍氏晉大夫籍談之後談十三世/孫避項羽諱改為席氏漢初徙關東)¶
(豪傑席氏於安定臨涇宋/紹興參政席益河南人也)師氏(風俗通師樂人瞽者之/稱晉有師曠魯有師乙)¶
(鄭有師悝師觸師蠲師成也宋師顔為翰林學士建隆/登科有帥庚師先並眉州也師晞孟汝州人望出琅邪)¶
(平原/太原)帥氏(音率亦作率狀云本姓師氏避/晉景帝諱改為帥氏宋有率汀)中英氏(虞舜/有五)¶
(英樂有掌中英/者因以為氏)樂正氏(周禮樂正因官氏焉孟子/魯有樂正子春曽子弟子)太祝¶
氏(見姓/苑)庾氏(堯時掌庾大夫以官命氏至春秋時周有/大夫庾皮皮子過邑于緱氏衞有庾公羌)¶
(望出潁川新/野千乗齊郡)褚師氏(宋共公子子石為褚師因氏焉又/有褚師子服衞有大夫褚師圃亦)¶
(為褚/氏)褚氏(即褚師氏漢梁相褚大元成間/有褚先生少孫並以儒學稱焉)¶
<pb:KR2d0006_WYG_033-28b>¶
　臣謹按褚氏即褚師氏後世略去師遂為褚氏然衞¶
　亦有褚師氏不獨宋也¶
錢氏(顓帝曽孫陸終生彭祖裔孫孚周錢府上士因官/命氏焉戰國時有隠士錢丹秦有御史大夫錢産)¶
(子孫居下邳漢哀平間錢遜為廣陵太守避王莽亂徙/居烏程遜子晟東晉有青州刺史錢端歴陽太守錢鳯)¶
(宋有太史令錢樂之五代時有錢鏐/據吳越宋贈武穆王望出彭城吳興)山氏(周山師掌山/林之官以官)¶
(為氏風俗通云烈山氏之後左傳晉大夫山祈漢有武/都太守山昱又吐難氏後魏改為山氏宋朝登科山説)¶
司馬氏(重黎之後唐虞夏商代掌天地周宣王時裔孫/程伯休父為司馬克平徐方鍚以官族為司馬)¶
(氏其後世或在衞或在趙或在秦在衞者相中山在趙/者以傳劍顯蒯聵其後也在秦者名錯與張儀論伐蜀)¶
<pb:KR2d0006_WYG_033-29a>¶
(錯孫靳事武安君白起靳孫昌為秦鐡官昌生漢市長/無澤無澤生五大夫喜喜生太史公談談生中書令遷)¶
　臣謹按晉有司馬鄔司馬彌牟司馬寅齊有司馬竈¶
　楚有司馬子魚司馬督宋有司馬彊陳有司馬桓子¶
　是皆以司馬為氏不獨程伯休父也¶
司寇氏(世本云衞靈公之子公子郢之後也郢之子孫/為衞司宼以官為氏司宼亥即其裔也風俗通)¶
(云蘓忿生為周武王司宼其後/氏焉禮記司宼惠子魯大夫)寇氏(周有蘓忿生為司/宼子孫以官氏焉)¶
(一云衞康叔為周司宼支孫以官為氏秦滅衞君角家/于上谷宼恂其八世孫也又後魏改口引氏為宼氏)¶
　臣謹按司寇氏或略去司然蘇忿生之後為蘇氏此¶
<pb:KR2d0006_WYG_033-29b>¶
　以司寇氏者未必忿生之裔¶
司徒氏(帝王世紀曰舜為堯司徒支孫氏焉衞有司徒/&KR0008;成宋有司徒邊卭陳有司徒公子招其後皆)¶
(為司徒氏漢有安平相司徒肅中謁者司/徒發宋元祐登科有司徒公綽恩州人)司空氏(禹為/堯司)¶
(空支孫氏焉堯後有隰叔孫士蒍為晉司空亦因氏焉/晉大夫胥臣號司空季子又有司空靖司空督惟晉官)¶
(備司空餘國無之言司空氏者系出於晉宋太/平登科有司空舜賔紹聖有司空宗韓洛州人)司城氏¶
(宋以武公名司空故改為司城公子蕩為司城其後曰/蕩氏世為司城因氏焉又陳亦有司城氏哀公之子公)¶
(子勝為/之也)司功氏(世本云晉大夫司功景/子士丐弟他因官氏焉)¶
　臣謹按世本世系多與經典異同如春秋世系有士¶
<pb:KR2d0006_WYG_033-30a>¶
　丐而無景子亦無弟他¶
司鴻氏(風俗通古有司鴻茍著/書漢中大夫司鴻儀)司褐氏(古今人表有司/褐拘又有司褐)¶
(扶楚靈王大/夫見韓子)司工氏(周宣王時司工/錡因官氏焉)公正氏(周宫正其/後氏焉宋)¶
(建中朝邑令/公正範吳人)宗正氏(狀稱本劉氏楚元王交之孫劉徳/為宗正支孫氏焉裔孫宗正珍孫)¶
(唐有殿中少監/宗正辯濟陰人)宗氏(又為宗伯氏周大夫宗伯之後以/官命氏齊有宗樓衞有宗魯又宗)¶
(伯氏漢平帝時有少府宗伯鳯唐表云宗氏子姓宋襄/公母弟敖仕晉孫伯宗為三郤所殺子州犂奔楚少子)¶
(連家於南陽以/王父字為氏)¶
　臣謹按宗伯掌禮之官然伯夷秩宗其來久矣則宗¶
<pb:KR2d0006_WYG_033-30b>¶
　氏不必因周宗伯而後命氏¶
符氏(姬姓魯項公為楚所滅頃公之孫公雅為秦符節/令因以為氏後漢有符融宋符彦卿以戚里封魏)¶
(王望出/琅邪)軍氏(冠軍侯之後/因以為氏)偏氏(古偏將軍之後急/就章漢有偏吕張)調氏¶
(周禮調人之/後因官為氏)衡氏(風俗通伊尹為湯阿衡子孫以衡為/氏一云魯公子衡之後以王父字為)¶
(氏漢有衡威衡驃卿/又袁氏改為衡氏)阿氏(風俗通伊尹為阿衡支孫以/官為氏又河南官氏志阿伏)¶
(氏及阿賀氏/並改為阿)環氏(楚有環列之尹子孫因氏焉楚有環/泉漢有河東太守環餘隗囂將環安)¶
(晉有環濟撰要略宋有環/中環申登科並淮陽人)箴氏(姓苑楚大夫箴尹克黄/之後也主箴規之官子)¶
(孫以官為氏又有/箴尸宜咎本陳人)凌氏(姬姓衞康叔支子為周凌人子/孫以官為氏吳志有凌統晉有)¶
<pb:KR2d0006_WYG_033-31a>¶
(凌嵩望/出渤海)酒氏(周官酒正/因官命氏)委氏(周禮有委人掌委積其後/氏焉漢太原太守委進)¶
柱氏(柱下史官之後/古有柱厲叔)豎氏(閽寺之官賤者為之晉有豎/頭須齊有豎刁鄭有豎拊)¶
宰氏(姬姓周卿士宰周公之後又有宰孔者皆周太宰/以官為氏仲尼弟子宰子漢有司空掾宰直今望)¶
(出西河宋登科/宰需揚州人)宰氏氏(范蠡傳云范蠡師計然姓/宰氏字文子葵邱濮上人)保氏¶
(周禮保章氏因官為氏/吕氏春秋楚有保申)度氏(古掌度之官因以命氏西/京雜記漢成帝時侍郎度)¶
(安世居山陽胡陸後漢荆州刺/史古鄉侯度尚撰曹娥碑子禮)庫氏(漢文時有倉氏庫/氏為吏之久故子)¶
(孫以為氏後漢竇融傳有輔義侯庫鈞又河南/官氏志庫傉官氏改為庫氏望出河南魯國)御氏(周/禮)¶
(有御人之職其後為氏左傳有御叔漢/書有御長倩者丞相公孫𢎞故人也)訓氏(周禮有訓/方氏以官)¶
<pb:KR2d0006_WYG_033-31b>¶
(為/氏)憲氏(姓纂云周之憲官司冦之/屬也急就章有憲義渠)諫氏(周禮有司諫氏/因以為氏漢有)¶
(持書御史諌忠見/風俗通望出歙郡)校氏(周官校人之後唐天/寶有校傑河南士曹)候氏(周禮/候人)¶
(氏子孫/因氏焉)漏氏(古掌漏之官因以為/氏今吳興有此姓)節氏(姓纂周禮掌節/上士子孫以官)¶
(為/氏)畜氏(嬴姓自云秦非子之後也非子為周孝王主馬/畜牧於汧渭之間馬大蕃息邑之秦號秦嬴支)¶
(庻以畜為氏姓苑/云今天水有畜氏)鄐氏(即畜氏漢東海太/守鄐熙因官居焉)僕氏(周禮僕/人之後)¶
(漢時匈奴降者僕朋封煇渠侯生電雷屬國都尉又河/南官氏志僕蘭氏改為僕氏今吳興有此姓望出河南)¶
粟氏(漢有治粟都尉因以為氏魏志袁紹魏郡太守/粟舉今嶺南多此姓宋登科粟彭年定州人)謁¶
氏(風俗通云古有謁者官因以為氏漢/有汝南太守謁瓊又張湯小吏謁居)閣氏(姓纂云周/之閽人守)¶
<pb:KR2d0006_WYG_033-32a>¶
(王宫者所以止扇謂之閣因以為氏急就章有閣并訢/漢有閣并孺者太守田延年使部汾北後至廣陵相有)¶
(治名唐有潭州橋口鎮副/閣輔奴自云其望出河北)職氏(周禮職方/氏之後也)嗇氏(風俗通/云古嗇)¶
(夫子孫/因氏焉)太師氏(商有太師摯/周有太師疵)大羅氏(周禮羅氏掌羅鳥/獸秦有將軍大羅)¶
(𢎞/)牧師氏(漢依周禮置牧師/令主養馬因氏焉)馬師氏(姬姓鄭穆公之孫/公孫鉏為馬師氏)¶
(因以為氏子羽之孫羽頡為馬/師亦氏焉列仙傳有馬師皇)少師氏(英賢傳魯有少/師彊又有少師)¶
(慶/)少正氏(韓詩内傳魯大夫有/少正卯仲尼誅之)宰父氏(仲尼弟子/有宰夫黒)行人¶
氏(周禮大行人也又有行氏即行人氏/左傳陳行人之儀衞有行人燭過)王人氏(風俗通/王人子)¶
(突之後因氏焉漢有/安平太守王人宰公)徒人氏(左傳齊有徒人費/國語齊有徒人回)左人氏¶
<pb:KR2d0006_WYG_033-32b>¶
(仲尼弟子左/人郢見史記)厨人氏(周禮厨人因官為氏/宋有厨人濮見釋例)雍人氏(周禮/雍人)¶
(以官為氏魯雍人髙/雍人檀並見左傳)封人氏(守封畿之官其後為氏左/傳晉有蕭封人漢有司空)¶
(掾封/人嬰)寺人氏(掌府寺之官宋/寺人惠牆之後)太傅氏(漢太子太傅疎廣/曽孫彦則避王莽)¶
(亂於太原/因氏焉)中行氏(晉公族隰叔之後也荀林父將中行/故曰中行氏漢文時有宦者中行說)¶
中壘氏(風俗通劉向為中/壘校尉支孫氏焉)王官氏(晉有王官無地楚有/王官子羽為沄邑大)¶
(夫/)并官氏(白襃魯先賢傳孔/子娶宋之并官氏)左尹氏(楚左尹郄宛之後/宛字子惡穀梁有)¶
(左尹/子息)右尹氏(楚公子辛為右/尹子孫氏焉)門尹氏(宋門尹般之後宋/又有門尹沮渠)¶
箴尹氏(芊姓楚箴尹克黄之後也/楚又有箴尹宜咎本陳人)工尹氏(楚工尹夀之/後也楚又有)¶
<pb:KR2d0006_WYG_033-33a>¶
(工尹齊工尹餘工尹赤工尹麋並見左傳禮記又有/楚工尹商陽則工尹氏盛於楚矣由其世官故也)廐¶
尹氏(芊姓姓纂云楚大/夫廐尹然之後)¶
　臣謹按廐尹即宫廐尹也鬬氏世為之¶
連尹氏(芊姓楚屈氏之/後也連尹襄老)沈尹氏(沈邑之尹官也沈姓/沈尹之後世為之)陵¶
尹氏(楚大夫陵尹喜/陵尹招之後)季尹氏(楚有季尹然/齊有季尹明)芈尹氏(楚有/大夫)¶
(芊尹申無/宇之後)藍尹氏(楚大夫藍尹/亹之後也)樂尹氏(楚昭王以鍾/建為樂尹)監¶
尹氏(楚監尹大/心之後也)清尹氏(楚大夫清尹弗忌之後也/又楚有大夫清尹午子叔)占尹¶
氏(齊有占尹徳又/有占尹應堅)将匠氏(風俗通漢官有將匠少府因/官為氏吳中散大夫將匠彧)¶
<pb:KR2d0006_WYG_033-33b>¶
(曲陽令將匠熈晉侍御史將/匠進梁太末令將匠道李)正令氏(周禮太僕掌貳/車正令因氏焉)趣¶
馬氏(英賢傳曰周趣馬蹶之後/也後漢南陽功曹趣馬恩)尚方氏(傅餘頠複姓/録有尚方氏)将¶
軍氏(世本衞靈公子昭生子郢/生文子才芳為將軍氏)¶
　臣謹按世譜子郢者靈公之子未聞有子昭¶
下軍氏(左傳晉欒黶為下軍/大夫支孫因氏焉)右行氏(晉屠擊將右行因/氏焉晉右行賈華)¶
(右行辛為司空漢有/御史中丞右行綽)右宰氏(左傳衞大/夫右宰穀)右師氏(世本宋/莊公至)¶
(公子申世為右師氏漢有中郎將/右師譚後漢有博士右師細君)亞飯氏(商末賢人亞/飯千之後也)¶
三飯氏(三飯繚/之後也)四飯氏(四飯缺/之後也)理氏(咎繇為堯理官子/孫遂為理氏商末)¶
<pb:KR2d0006_WYG_033-34a>¶
(有理徴改姓/李望出河西)里氏(本理氏春秋改焉晉有里克魯有里/革鄭有里析後居相城者又為相里)¶
(氏/)相里氏(咎繇之後為理氏商末理徴孫仲師遭難去/王為里至晉大夫里克為惠公所戮克妻司)¶
(城氏擕少子季連逃居相城因為相里氏季連元孫勤/見莊子韓子云相里子古賢人也著書七篇漢有河隄)¶
(謁者相里平又持書御史相里虎濟陰太守相里祉始/居西河前趙録偏將軍相里覽梁有相里係孫本曽仕)¶
(為東平王侍郎/大通二年歸化)李氏(嬴姓髙陽氏生大業大業生女華/女華生臯陶字庭堅為堯大理因)¶
(官命族為理氏夏商之李有理徴為翼𨽻中吳伯以直/道不容得罪于紂其妻契和氏擕子利真逃于伊侯之)¶
(墟食木子而得全遂改理為李氏利貞十一代孫老君/名耳字伯陽以其聃耳故又號為老聃居苦縣頼鄉曲)¶
(仁里或言聃六世祖碩宗周康王賜采邑於苦縣聃曽/孫曇生崇璣崇子孫居隴西璣子孫居趙郡崇五代孫)¶
<pb:KR2d0006_WYG_033-34b>¶
(仲翔生伯考伯考生尚尚生廣又徐氏邴氏安氏杜氏/胡氏𢎞氏郭氏麻氏鮮于氏張氏阿布氏阿跌氏舎利)¶
(氏董氏羅氏朱邪氏並以/立功従唐國姓為李氏)¶
　臣謹按李氏涼武昭王有國二十年高祖有天下三¶
　百年支庶既蕃子孫必衆然譜牒之議紛紛不知何¶
　始以理官為氏以食木子又為李氏此何理也以官¶
　為氏者容有此理以食木子為氏而取理同音者無¶
　是理也今不得其始姑從理説寘在官列臣又按唐¶
　家有天下必欲世系詳明然自成紀令之後信以傳¶
<pb:KR2d0006_WYG_033-35a>¶
　信自成紀令之前疑以傳疑蓋譜牒之家信疑相半¶
　尚為成紀令因居之其後遂為隴西成紀人故言李¶
　者稱隴西¶
　臣又按自明皇以後凡十四代諸王不出閤不分房¶
　子孫闕而不見唐之初也自高祖至睿宗子孫皆使¶
　之治官臨民然後立功立事故有可著者而其後亦¶
　盛大且以天族龍種之慧而使之出人間親世事知¶
　稼穡之艱難是故功臣文士輩出雖經武后中宗之¶
<pb:KR2d0006_WYG_033-35b>¶
　變而唐祚不衰自明皇之後皇子王孫皆因納於富¶
　貴嗜欲之閫遂令文章事業之姿變為竒技滛巧之¶
　行枝葉披離則本根無所芘所以唐室自明皇之後¶
　一日不振於一日以此觀之則周家享國長久也宜¶
　哉¶
　　以爵為氏¶
皇氏(風俗通云三皇之後因氏焉左傳鄭大夫皇頡皇/辰宋有皇氏世為上卿本皇甫充石之後以字為)¶
(氏者漢有琅邪相皇運吳有青州刺史皇象工書/宋元豐登科皇漢傑常州人元祐有皇淳安州人)王氏¶
<pb:KR2d0006_WYG_033-36a>¶
(天子之裔也所出不一有姬姓之王有媯姓之王有子/姓之王有代姓之王若琅邪太原之王則曰周靈王太)¶
(子晉以直諫廢為庶人其子宗恭為司徒時人號曰王/家若京兆河間之王則曰周文王第十五子畢公髙之)¶
(後畢萬封魏後分晉為諸侯至王假為秦所滅子孫分/散時人號曰王家或言魏至昭王彤生無忌封信陵君)¶
(信陵生間憂間憂生卑子秦滅魏卑子逃于泰山漢髙/帝召為中涓封蘭陵侯時人以其王族也謂之王家此)¶
(皆姬姓之王也出於北海陳留者則曰舜之後也其先/齊諸田為秦所滅齊人號為王家此媯姓之王也出於)¶
(汲郡者則曰王子比干之後此子姓之王也出於河南/者則為可類氏出於馮翊者則為鉗耳族出於營州者)¶
(本髙麗出於安東者本阿布思此皆代姓之王/也以其所出既多故王氏之族最為蕃盛云)公氏(姬/姓)¶
(左傳魯昭公子公衍公為/之後漢有主爵都尉公儉)¶
<pb:KR2d0006_WYG_033-36b>¶
　臣謹按公衍公為即公子衍公子為去子而言公則¶
　公為爵矣昭公失國故其子孫以爵為氏¶
霸氏(益部耆舊/傳有霸栩)侯氏(姬姓晉侯緡之後也二十八年曲/沃武公伐晉侯緡而㓕之緡之子)¶
(孫適他國稱侯氏以爵為氏也或云夏后氏之裔封於/侯無義未聞有國號侯者也鄭有侯宣多侯羽魯有侯)¶
(叔夏侯犯齊有侯朝魏有侯嬴又後魏有侯植從孝武/西遷賜姓侯伏氏又賜姓賀屯氏其後復舊又古引氏)¶
(改為侯氏代姓也/宋侯益為太師)公乘氏(古爵也久居是爵者子孫氏/焉宋嘉祐登科有公乗良弼)¶
(相州人建炎有公/乗博文東平人也)公士氏(古爵也久居是爵者子孫氏/焉漢功臣汲侯公士不害傳)¶
(封四/代)不更氏(更音郎秦大夫爵也英賢傳云公子/不更之後秦簡公時不更苖為執法)庶長¶
<pb:KR2d0006_WYG_033-37a>¶
氏(秦爵也左傳秦庻長/鮑庻長武庻長無地)¶
　　以凶德為氏¶
蛸氏(子姓即蕭氏也齊武帝以巴/東王子響叛逆改為蛸氏也)莽氏(莫補切漢書馬/何羅逆誅後漢)¶
(馬后之先也后惡其/先有反者改為莽氏)聞人氏(風俗通少正卯魯之聞人/其後遂以聞人為氏然聞)¶
(達之人皆謂聞人何必少正卯以惡聞也漢有太子舎/人聞人通沛人治后氏禮宋大觀登科聞人宏政和聞)¶
(人穎立/秀州人)聞氏(即聞人也宋登科/有聞見昌聞舜舉)梟氏(隋煬帝誅楊元/感改為梟氏)兀¶
氏(後魏改安樂王/元鑒曰兀氏)勃氏(梁武帝改豫章王綜為勃氏又/風俗通宋左師勃之後也晉有)¶
(寺人/勃鞮)杌氏(左傳楚檮杌之後檮/杌惡獸也故以為號)黥氏(偃姓臯陶之後淮/南王英布少時以)¶
<pb:KR2d0006_WYG_033-37b>¶
(罪被黥遂/為黥氏)蝮氏(唐史補乾封元年/改武惟良為蝮氏)¶
　　以吉德為氏¶
冬日氏(晉趙衰之於人如冬/日可愛故因氏焉)老成氏(古賢人老成子之/裔孫也老成方為)¶
(宋大夫著書十/篇言黄老之道)考成子(古有考成子著書述黄老之道/列子有考成子㓜學於尹先生)¶
　　以技為氏¶
巫氏(風俗通凡氏於事巫卜匠陶也商有巫咸巫賢漢/有冀州刺史巫㨗又有巫都著飬性經望出平陽)¶
(宋紹興簽書樞/密巫伋建康人)¶
　臣謹按此以技術傳家因以為氏魯有巫尫又有鍼¶
<pb:KR2d0006_WYG_033-38a>¶
　巫氏晉有巫臯¶
屠氏(左傳晉大夫屠蒯禮記作杜蕢又屠羊說楚人晉/有屠岸賈鄭有屠擊風俗通漢末有屠景先河東)¶
(人望出/陳留)¶
　臣謹按屠蒯者晉之膳宰也屠氏之職以割牲為事¶
甄氏(音真虞舜陶甄河濵因以為氏或音堅漢末太保/甄邯生豐為司徒著望中山宋甄履甄昻登進士)¶
(第開封人又有甄好古/瀛州人甄撤陳州人)陶氏(陶唐氏之後因氏焉虞思/為周陶正亦為陶氏左傳)¶
(商人七族有陶氏此皆以陶冶為業者也陶叔為周司/徒漢功臣開封侯陶舍生青為丞相後漢徐州牧陶謙)¶
優氏(史記優孟楚樂人也子/孫氏焉滑稽𫝊有優㫋)卜氏(周禮卜人氏也魯有/卜楚邱晉有卜偃楚)¶
<pb:KR2d0006_WYG_033-38b>¶
(有卜徒父皆以卜命之其後遂以為氏如仲尼弟子卜/商之徒是也又須卜氏改為卜氏代姓也宋有尚書郎)¶
(卜伸會稽人望出/西河武陵河南也)匠氏(風俗通氏於事者巫卜/陶匠是也古有匠石)豢龍氏¶
(古飂叔安裔子曰董父好龍龍多/歸之帝舜嘉之賜氏曰豢龍氏)御龍氏(風俗通陶唐/氏之後有劉)¶
(累學擾龍事夏孔/甲賜氏曰御龍氏)擾龍氏(劉累之後漢有/侍御史擾龍羣)屠羊氏(韓詩/内傳)¶
(楚有屠/羊說)烏浴氏(伯益佐堯有飬鳥/獸之功賜氏烏浴)路洛氏(伯益支孫又/以路洛為氏)¶
(者此烏浴/之訛也)干将氏(善鑄劍故劍/以干將得名)¶
　　以事為氏¶
竇氏(姒姓少康之後帝相遭有窮氏之難后緡方娠逃/出自竇而生少康支孫以竇為氏至周世為大夫)¶
<pb:KR2d0006_WYG_033-39a>¶
(竇犨為晉大夫仕趙簡子裔孫漢丞相嬰又/有鮮卑賜姓紇豆陵氏後魏孝文改為竇氏)所氏(所者/伐木)¶
(聲本虞衡主伐木之官聞聲以為氏風俗通宋大夫所/華之後也漢有諌議大夫所忠武帝時人望出平原後)¶
(漢有平/原所輔)痛氏(周穆王盛姬早卒改其族曰/痛氏急就章宋有痛無忌)兒氏(吳郡有/語兒生)¶
(而能語子孫氏焉又河南/官氏志賀兒氏改為兒氏)車氏(尺&KR0210;切媯姓漢武帝時/丞相田千秋以年老詔)¶
(乗小車出入省中時號車丞相子孫因/氏焉又後魏疎屬曰車裩氏改為車氏)䲭夷氏(潛夫論/子姓宋)¶
(微子之後説苑䲭夷子皮/齊人風俗通云本范蠡也)冠氏(風俗通鶡/冠子之後)褐冠氏(風俗/通賨)¶
(人以褐冠為姓/褐冠子著書)新垣氏(風俗通魏將新垣衍畢公髙之/後漢書文帝時新垣平善望氣)¶
白馬氏(風俗通微子乗白馬朝周因氏焉一云/漢公孫瓚在幽并常乗白馬因氏焉)¶
<pb:KR2d0006_WYG_033-39b>¶
　臣謹按周時無白馬氏此當為公孫瓚事也¶
乘馬氏(漢書溝洫志有諫議大夫乗/馬延年又張掖有乗馬敦)青牛氏(魏畧初平/中有青牛)¶
(先生山/東人也)白象氏(風俗通白象/先生古隠者)白鹿氏(風俗通白鹿先/生古賢人著書)蒲¶
氏(姒姓有扈氏之後為啓所滅世為西羌酋長晉書苻/洪傳因其家池水生昌蒲長五丈五節形如竹時人)¶
(遂以為蒲家後改為苻風俗通有詹事蒲/昌又有蒲遵今蜀中多此姓望出河東)苻氏(本蒲氏/苻洪以)¶
(其孫堅背上有艸付臣/又土之文遂改為苻氏)芻氏(牛哀食芻後姓/芻氏見姓苑)鋭氏(主兵/鋭者)¶
(齊有鋭司徒女嫁為辟司徒妻晉昇平中/有鮮卑御史大夫鋭管有作銑管者非)空桑氏(姓氏/英賢)¶
(傳云伊尹生於/空桑支孫氏焉)白石氏(神仙傳白石生中黄大/夫弟子常煑白石為糧)章仇氏¶
<pb:KR2d0006_WYG_033-40a>¶
(姜姓本章氏齊公族漢有章弇因避仇遂加仇字唐長/安元年右史知貢舉張說下進士章仇嘉勉又隋賜姓)¶
(盧/氏)¶
　　以諡為氏¶
莊氏(芊姓楚莊王之後以諡為氏楚有大儒曰莊周六/國時嘗為䝉漆園吏著書號莊子齊有莊賈周有)¶
(莊/辛)嚴氏(芊姓即楚莊王之後以諡為氏因避後漢明帝/諱遂改為嚴氏魏晉之際有復本氏者故有莊)¶
(嚴二氏行於世前漢有會稽嚴助後漢光武友嚴光始/居南陽或新野後居新安江側有釣臺祠貎存又蜀郡)¶
(嚴遵字君平善易注老子又河南尹嚴延年母有五子/位各二千石號為萬石嚴嫗華陽國志嚴邁為揚州刺)¶
(史每值遷官吏/民塞路攀轅)敬氏(媯姓陳厲公子敬仲之後以諡為/氏姓苑云黄帝孫敬康之後秦有)¶
<pb:KR2d0006_WYG_033-40b>¶
(敬丕子教為/平陽太守)¶
　臣謹按姓氏之别起於商周如姓苑所引黄帝之事¶
　多不經之語又敬氏至宋朝以諱改為文今潞公家¶
　是其氏也亦改為恭氏而晉太子申生諡恭君其後¶
　以為氏亦作共漢代郡太守共友¶
康氏(姬姓衞康叔支孫以諡為氏前趙有黄門侍郎康/安前燕有康遷宋有康説梁有康約望出㑹稽東)¶
(平京兆宋朝登科有/康戠康亞之為盛族)武氏(于姓宋武公之後也姓纂云/周平王少子生而有文在手)¶
(曰武遂以為氏此繆論也漢武臣為趙王又有武渉功/臣表梁鄒侯武彪傳六代後居沛國漢又有祭酒武忠)¶
<pb:KR2d0006_WYG_033-41a>¶
(望出/太原)桓氏(姜姓齊桓公之後以諡為氏又宋桓公之後/向魋亦號桓氏後漢有太子少傅桓榮又司)¶
(徒桓虞又桓庭昌唐上元中准制/改姜氏又烏丸氏改桓氏代姓也)穆氏(或作繆音同又/繆或有紕繆之)¶
(音子姓宋穆公之後也其支孫以諡為氏左傳有穆伯/漢有穆生為楚元王師友又有邱穆陵氏改為穆氏宋)¶
(登科穆守危穆說穆修穆琪嘉祐穆演河中/人紹興登科有繆若虚温州人繆渥越州人)僖氏(姬姓/僖或)¶
(作釐姓苑云魯僖公之後今彭/城人左傳僖負覊今望出彭城)文氏(姬姓風俗通云周/文王支孫以諡為)¶
(氏越大夫文種宋潞公家/本敬氏避國諱改為文氏)哀氏(諡也未詳何王公之諡/與漢有哀章事王莽金)¶
(陵有哀仲種述異記宋有哀道訓/望出南康東陽今建州多哀族)幽氏(未詳何代諡然/死非其道者則)¶
(諡之以幽隠不欲彰/之也幽氏見姓苑)宣氏(姬姓魯大夫叔孫僑如之後/也僑如諡宣伯以諡為氏又)¶
<pb:KR2d0006_WYG_033-41b>¶
(風俗通云宋宣公之後也子姓後漢有司空/宣鄷又漢年表有南安侯宣虎今望出汝南)昭氏(芊姓/楚辭)¶
(云昭屈景楚之三族也鬻熊之/後戰國時楚有大夫昭奚䘏)襄氏(姬姓魯莊公子公/子遂諡襄故曰襄)¶
(仲子孫以/諡為氏)聲氏(姬姓蔡大夫聲子之後也公孫歸生字/子朝故為朝氏諡聲子故又為聲氏)¶
寧氏(泰寕公之後也漢有都尉/寕昱又濟南都尉寕城)威氏(媯姓風俗通云齊/威王之後以為田)¶
(氏始王故其後以/為氏今望出南安)隱氏(姬姓吳志有廷尉左監隠蕃云/魯隠公之後以諡為氏考古之)¶
(命諡凡人君遭弑虐而不明者不謂之幽則謂之隠/隱蕃北海人又河問中尉隠哀或作河間太守隱翁)閔¶
氏(諡也夭折而死於不道者則諡之閔仲尼弟子有閔/損字子騫魯人望出太原又魯國宋登科有閔昌言)¶
(閔敷閔從周文/聞封有閔叔獻)簡氏(姬姓晉大夫狐鞠居之後也狐鞠/居號續簡伯續邑也簡諡也漢有)¶
<pb:KR2d0006_WYG_033-42a>¶
(簡鄉蜀志簡雍善滑稽傳云幽州/人本姓耿幽人以耿為簡音訛)靖氏(風俗通單靖公/之後以諡為氏)¶
(一云齊田氏之/族靖郭君之後)懿氏(姜姓風俗通本齊懿公之/後姚秦有吏部郎懿横)惠氏(姬/姓)¶
(周惠王支孫以諡為氏戰國有惠施為梁伯漢有交趾/太守惠乗太僕惠根宋惠演舉進士第望出扶風琅邪)¶
(又有惠敷惠柔時常/州人惠厚下耀州人)厲氏(或作&KR0008;姜姓風俗通齊厲公/之後漢有魏郡太守義陽侯)¶
(厲温見功臣表吳志孫皓以孫秀奔魏改姓厲氏唐有/厲歸真善盡又光啓登科有厲自南今東陽多厲氏望)¶
(出范陽宋登科有厲申開封人又/有加邑者勵靜嘉祐登科湖州人)獻氏(姬姓晉獻公之/後也見風俗通)¶
(戰國時有秦/大夫獻則)孝氏(姜姓齊孝公/支孫之後也)繆氏(音謬亦作繆亦作/穆嬴姓秦繆公之)¶
(後亦作穆漢書楚有穆生為楚元王師亦作謬後漢/獨行有謬肜宋登科有謬潛懐州人繆彦常州人)肅¶
<pb:KR2d0006_WYG_033-42b>¶
氏(嵆云周文王之子郕/叔之後以諡為氏)¶
　臣謹按郕叔武未聞有諡此則周卿士成肅公之後¶
　也一云肅愼氏歸中國改為肅氏梁有吳郡太守西¶
　豐侯肅正一¶
　¶
　¶
　¶
　通志卷二十八¶
