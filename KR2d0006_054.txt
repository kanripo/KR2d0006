# -*- mode: mandoku-view; -*-
#+TITLE: 通志
#+DATE: 2015-08-24 22:28:10.617450
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷四十九
<pb:KR2d0006_WYG_054-1a>¶
欽定四庫全書¶
　通志卷四十九¶
　　宋　右　廸　功　郎　鄭　樵　漁　仲　撰¶
　樂略第一¶
　　樂府總序¶
古之逹禮三一曰燕二曰享三曰祀所謂吉凶軍賔嘉¶
皆主此三者以成禮古之逹樂三一曰風二曰雅三曰¶
頌所謂金石絲竹匏土革木皆主此三者以成樂禮樂¶
<pb:KR2d0006_WYG_054-1b>¶
相須以為用禮非樂不行樂非禮不舉自后䕫以來樂¶
以詩為本詩以聲為用八音六律為之羽翼耳仲尼編¶
詩為燕享祀之時用以歌而非用以説義也古之詩今¶
之辭曲也若不能歌之但能誦其文而説其義可乎不¶
幸腐儒之説起齊魯韓毛四家各為序訓而以説相高¶
漢朝又立之學官以義理相授遂使聲歌之音湮沒無¶
聞然當漢之初去三代未逺雖經主學者不識詩而太¶
樂氏以聲歌肄業徃徃仲尼三百篇瞽史之徒例能歌¶
<pb:KR2d0006_WYG_054-2a>¶
也柰義理之説既勝則聲歌之學日微東漢之末禮樂¶
蕭條雖東觀石渠議論紛紜無補於事曹孟徳平劉表¶
得漢雅樂郎杜䕫䕫老矣久不肄習所得於三百篇者¶
惟鹿鳴騶虞伐檀文王四篇而已餘聲不𫝊太和末又¶
失其三左延年所得惟鹿鳴一篇每正旦大㑹太尉奉¶
璧羣臣行禮東廂雅樂常作者是也古者歌鹿鳴必歌¶
四牡皇皇者華三詩同節故曰工歌鹿鳴之三而用南¶
陔白華華黍三笙以贊之然後首尾相承節奏有屬今¶
<pb:KR2d0006_WYG_054-2b>¶
得一詩而如此用可乎應知古詩之聲為可貴也至晉¶
室鹿鳴一篇又無𫝊矣自鹿鳴一篇絶後世不復聞詩¶
矣然詩者人心之樂也不以世之汙隆而存亡豈三代¶
之時人有是心心有是樂三代之後人無是心心無是¶
樂乎繼三代之作者樂府也樂府之作宛同風雅但其¶
聲散佚無所紀繫所以不得嗣續風雅而為流通也按¶
三百篇在成周之時亦無所紀繫有季札之賢而不别¶
國風所在有仲尼之聖而不知雅頌之分仲尼為此患¶
<pb:KR2d0006_WYG_054-3a>¶
故自衛返也問於太師氏然後取而正焉列十五國風¶
以眀風土之音不同分大小二雅以眀朝廷之音有間¶
陳周魯商三頌之音所以侑祭也定南陔白華華黍崇¶
丘由庚由儀六笙之音所以叶歌也得詩而得聲者三¶
百篇則繫於風雅頌得詩而不得聲者則置之謂之逸¶
詩如河水祈招之類無所繫也今樂府之行於世者章¶
句雖存聲樂無用崔豹之徒以義説名吳兢之徒以事¶
解目蓋聲失則義起其與齊魯韓毛之言詩無以異也¶
<pb:KR2d0006_WYG_054-3b>¶
樂府之道或幾乎息矣臣今取而繫之千載之下庶無¶
絶紐一曰短簫鐃歌二十二曲二曰鞞舞歌五曲三曰¶
拂舞歌五曲四曰鼓角横吹十五曲五曰籩角十曲六¶
曰相和歌三十曲七曰吟歎四曲八曰四絃一曲九曰¶
平調七曲十曰瑟調三十八曲十一曰楚調十曲十二¶
曰大曲十五曲十三曰白紵歌五曲十四曰清商八十¶
四曲凡二百五十一曲繫之正聲即風雅之聲也一曰¶
郊祀十九章二曰東都五詩三曰梁十二雅四曰唐十¶
<pb:KR2d0006_WYG_054-4a>¶
二和凡四十八曲繫之正聲即頌聲也一曰漢三侯之¶
詩一章二曰漢房中之樂十七章三曰隋房内二曲四¶
曰梁十曲五曰陳四曲六曰北齊二曲七曰唐五十五¶
曲凡九十一曲繫之别聲而非正樂之用也正聲之餘¶
則有琴琴五十七曲别聲之餘則有舞舞二十三曲古¶
者絲竹與歌相和故有譜無辭所以六詩在三百篇中¶
但存名耳漢儒不知謂為六亡詩也琴之九操十二引¶
以音相授並不著辭琴之有辭自梁始舞與歌相應歌¶
<pb:KR2d0006_WYG_054-4b>¶
主聲舞主形自六代之舞至于漢魏並不著辭也舞之¶
有辭自晉始今之所繫以詩繫於聲以聲繫於樂舉三¶
逹樂行三逹禮庶不失乎古之道也古調二十四曲征¶
戍十五曲遊俠二十一曲行樂十八曲佳麗四十七曲¶
别離十八曲怨思二十五曲歌舞二十一曲絲竹十一¶
曲觴酌七曲宫苑十九曲都邑三十四曲道路六曲時¶
景二十五曲人生四曲人物十曲神仙二十二曲梵竺¶
四曲蕃音四曲山水二十四曲草木二十一曲車馬六¶
<pb:KR2d0006_WYG_054-5a>¶
曲魚龍六曲鳥獸二十一曲雜體六曲總四百十九曲¶
不得其聲則以義類相屬分為二十五門曰遺聲遺聲¶
者逸詩之流也庶幾來者復得其聲則不失其所繫矣¶
然三代既沒漢魏嗣興禮樂之來陵夷有漸始則風雅¶
不分次則雅頌無别次則頌亡次則禮亡按上之回聖¶
人出君子之作也雅也艾如張雉子班野人之作也風¶
也合而為鼓吹曲燕歌行其音本幽薊則列國之風也¶
煌煌京洛行其音本京華則都人之雅也合而為相和¶
<pb:KR2d0006_WYG_054-5b>¶
歌風者鄉人之用雅者朝廷之用合而用之是為風雅¶
不分然享大禮也燕私禮也享則上兼用下樂燕則下¶
得用上樂是則風雅之音雖異而享燕之用則通及明¶
帝定四品一曰大予樂郊廟上陵用之二曰雅頌樂辟¶
雍享射用之三曰黄門鼓吹樂天子宴羣臣用之四曰¶
短簫鐃歌樂軍中用之古者雅用於人頌用於神武帝¶
之立樂府采詩雖不辨風雅至于郊祀房中之章未嘗¶
用於人事以明神人不可以同事也今辟雍享射雅頌¶
<pb:KR2d0006_WYG_054-6a>¶
無分應用頌者而改用大予應用雅者而改用黄門不¶
知黄門大予於古為何樂乎風雅通歌猶可以通也雅¶
頌通歌不可以通也曹魏凖鹿鳴作於赫篇以祀武帝¶
凖騶虞作巍巍篇以祀文帝凖文王作洋洋篇以祀明¶
帝且清廟祀文王執競祀武王莫非頌聲今魏家三廟¶
純用風雅此頌之所以亡也頌亡則樂亡矣是時樂雖¶
亡禮猶存宗廟之禮不用之天明有尊親也鬼神之禮¶
不用之人知有幽明也梁武帝作十二雅郊廟明堂三¶
<pb:KR2d0006_WYG_054-6b>¶
朝之禮展轉用之天地之事宗廟之事君臣之事同其¶
事矣樂之失也自漢武始其亡也自魏始禮之失也自¶
漢明始其亡也自梁始禮樂淪亡之所由不可不知也¶
　　正聲序論¶
古之詩曰歌行後之詩曰古近二體歌行主聲二體主¶
文詩為聲也不為文也浩歌長嘯古人之深趣今人既¶
不尚嘯而又失其歌詩之㫖所以無樂事也凡律其辭¶
則謂之詩聲其詩則謂之歌作詩未有不歌者也詩者¶
<pb:KR2d0006_WYG_054-7a>¶
樂章也或形之歌詠或散之律吕各随所主而命主於¶
人之聲者則有行有曲散歌謂之行入樂謂之曲主於¶
絲竹之音者則有引有操有吟有弄各有調以主之攝¶
其音謂之調總其調亦謂之曲凡歌行雖主人聲其中¶
調者皆可以被之絲竹凡引操吟弄雖主絲竹其有辭¶
者皆可以形之歌詠蓋主於人者有聲必有辭主於絲¶
竹者取音而已不必有辭其有辭者通可歌也近世論¶
歌行者求名以義彊生分别正猶漢儒不識風雅頌之¶
<pb:KR2d0006_WYG_054-7b>¶
聲而以義論詩也且古有長歌行短歌行者謂其聲歌¶
之長短耳崔豹吳兢大儒也皆謂人夀命之短長當其¶
時已有此説今之人何獨不然嗚呼詩在於聲不在於¶
義猶今都邑有新聲巷陌競歌之豈為其辭義之美哉¶
直為其聲新耳禮失則求諸野正為此也孔子曰吾自¶
衛反魯然後樂正雅頌各得其所亦謂雅頌之聲有别¶
然後可以正樂又曰關雎樂而不淫哀而不傷亦謂關¶
雎之聲和平聞之者能令人感發而不失其度若誦其¶
<pb:KR2d0006_WYG_054-8a>¶
文習其理能有哀樂之事乎二體之作失其詩矣縱者¶
謂之古拘者謂之律一言一句窮極物情工則工矣將¶
如樂何樂府在漢初雖有其官然采詩入樂自漢武始¶
武帝定郊祀廼立樂府采詩夜誦則有趙代秦楚之謳¶
莫不以聲為主是時去三代未逺猶有雅頌之遺風及¶
後人泥於名義是以失其𫝊故吳兢譏其不覩本章便¶
斷題取義贈利渉則述公無渡河慶載誕乃引烏生八¶
九子賦雉子班者但美繡頸錦臆歌天馬者惟叙驕馳¶
<pb:KR2d0006_WYG_054-8b>¶
亂蹋其間有如劉猛李餘輩賦出門行不言離别將進¶
酒乃敘烈女事用古題不用古義知此意者蓋鮮矣然¶
使得其聲則義之同異又不足道也自永嘉之亂禮樂¶
日微日替暨隋平陳得其一二則樂府之清商也文帝¶
聽而善之曰此華夏正聲也乃置清商府博采舊章以¶
為樂之所本在此自隋之後復無正聲至唐能合于管¶
絃者明君楊叛兒驍壺春歌秋歌白雪堂堂春江花月¶
夜八曲而已不幾於亡乎臣謹考摭古今編繫節奏庶¶
<pb:KR2d0006_WYG_054-9a>¶
正聲不墜於地矣¶
　　漢短簫鐃歌二十二曲(亦曰鼓吹曲按漢普謂之/短蕭鐃歌南北朝謂之鼔)¶
　　(吹曲觀李白作鼔吹入朝曲亦曰鐃歌列騎次颯/沓引公卿則知唐時猶有遺音但大樂氏失職耳)¶
朱鷺(鷺惟白色漢有朱鷺之祥因而為詩梁元帝放生/碑云元龜夜夢終見取於宋王朱鷺晨飛尚張羅)¶
(於漢后謂此也魏曰楚之平言魏平陵也吳曰炎精缺/言漢衰而孫堅扶王室也晉曰靈之祥言宣帝佐魏而)¶
(石瑞之祥也梁曰木紀謝言齊謝梁升也北齊曰水徳/謝言魏謝齊興也後周曰元精季言魏道陵遲太祖肇)¶
(開王/業也)思悲翁(魏曰戰滎陽言曹公也吳曰漢之季言孫/堅閔漢也晉曰宣受命言宣帝禦諸葛也)¶
(梁曰賢首山言武帝破魏軍於司州肇王迹也北齊曰/出山東言神武戰廣阿破爾朱兆也後周曰征隴西言)¶
<pb:KR2d0006_WYG_054-9b>¶
(太祖誅侯莫陳/悦埽清隴右也)艾如張(溫子昇辭云誰在閑門外羅家/諸少年張機&KR0363;艾側結網槿籬)¶
(邊若能飛自勉豈為繒所纒黄雀儻為戒朱絲猶可延/此艾如張之事也觀李賀詩有艾葉緑花誰翦刻中藏)¶
(禍機不可測似翦艾葉為蔽張之具也魏曰獲吕布言/曹公圍臨淮禽吕布也吳曰攄武師言孫權征伐也晉)¶
(曰征遼東言宣帝討滅公孫氏也梁曰桐栢山言武帝/牧司州興王業也北齊曰戰韓陵言神武平四方定京)¶
(洛也後周曰迎魏帝言武帝/西幸太祖奉迎宅關中也)上之回(漢武帝元封初因/至雍遂通回中道)¶
(後數遊幸焉其歌稱帝遊石關望諸國月支臣匈奴服/蓋誇時事也魏曰克官渡言曹公破袁紹於官渡也吳)¶
(曰烏林言周瑜破魏武於烏林也普曰宣輔政言宣帝/之業也梁曰道亡言東昬失道義師起樊鄧也北齊曰)¶
(殄關隴言神武遣侯莫陳悦誅賀㧞岳定關/隴也後周曰平竇泰言太祖討平竇泰也)擁離(魏曰/舊邦)¶
<pb:KR2d0006_WYG_054-10a>¶
(言曹公勝袁紹於官渡還譙收死亡士卒也吳曰秋風/言悦以使民民忘其死也普曰時運多難言宣帝討吳)¶
(方冇征而無戰也梁曰抗威言被加湖元勲也北齊曰/滅山蠕言神武屠蠡升高車而蠕蠕向化也後周曰復)¶
(𢎞農言太祖收復陜城關東震懼也古辭云擁/離趾中可築室何用葺之蕙用蘭擁離趾中)戰城南¶
(古辭言戰城南死郭北野死不𦵏烏可食此言野死不/得葬為烏鳥所食願為忠臣義士朝出戰而暮不得歸)¶
(後來作者皆體此意魏曰定武功言曹公初破鄴也吳/曰克皖城言孫權勝魏武於此城也普曰景龍飛言景)¶
(帝也梁曰漢東流言克魯山城也北齊曰立武定言神/武立魏主遷都於鄴而定天下也後周曰克沙苑言太)¶
(祖俘齊軍十萬於沙/苑神武脱身遁也)巫山高(古辭巫山高高以大淮水/深難以逝大略言江淮深)¶
(無梁以渡臨水逺望思歸而已後之作者皆渉陽臺雲/雨之説非舊意也魏曰屠柳城言曹公破三郡烏丸於)¶
<pb:KR2d0006_WYG_054-10b>¶
(柳城也吳曰關背徳言關羽背吳為孫權所擒也普曰/平王衡言景帝調萬國也梁曰鶴樓峻言平郢城也北)¶
(齊曰戰芒山言神武克周帥也後周曰戰/河陰言太祖破神武於河上斬其三將也)上陵(漢章帝/元和三)¶
(年帝自作詩四篇一曰思齊姚皇二曰六麒麟三曰竭/肅雝四曰陟屺與鹿鳴承元氣二曲為宗廟食舉又以)¶
(重來上陵二曲合八曲為上陵食舉據此所言則上陵/自是八曲之一名或作於章帝之前亦不可知蓋因上)¶
(陵而為之也魏曰平南荆言曹公平荆州也吳曰通荆/州言吳與蜀通好也普曰文皇統百揆言文帝也梁曰)¶
(昬主恣淫匿言東昬政亂武帝起義伐罪弔民也北齊/曰禽蕭明言梁遣明來寇為清河王岳所禽也後周曰)¶
(平漢東言太祖命/將平随郡安陸也)將進酒(魏曰平關中言曹公征馬超/定關中也吳曰章洪徳言孫)¶
(權之徳也普曰因時運言時運之變聖䇿潛施也梁曰/石首篇言平京城廢東昬也北齊曰破侯景言清河王)¶
<pb:KR2d0006_WYG_054-11a>¶
(岳破侯景復河南也後周曰取/巴蜀言太祖遣軍平定蜀地也)有所思亦曰嗟佳人(漢/太)¶
(樂食舉十三曲第七曰有所思漢人亦以此樂侑食魏/曰應帝期言文帝以聖徳受命應期運也吳曰順歴數)¶
(言孫權建大號也普曰惟庸蜀言文帝平蜀封建復五/等之爵也梁曰期運集言武帝受禪也北齊曰嗣丕基)¶
(言文宣帝也後周曰拔江陵言/太祖命將禽蕭繹平南土也)芳樹(魏曰邕熙言君臣/邕穆庶績咸熙也)¶
(吳曰承天命言踐位也晉曰天序言用人盡其才也梁/曰於穆言君臣和樂也北齊曰克淮南言文宣遣清河)¶
(王岳禽梁司徒陸法和克夀春盡取江北之/地也後周曰受魏禪言閔帝受魏禪作周也)上邪(魏曰/太和)¶
(言明帝繼統得太和平而改元也吳曰元化言以道化/天下也普曰大普承運期言應籙受圖也梁曰惟大梁)¶
(言梁徳廣運也北齊曰平瀚海言文宣命將滅/蠕蠕國也後周曰宣重光言明帝入承大統也)君馬黄¶
<pb:KR2d0006_WYG_054-11b>¶
(普曰金靈運言晉乗金運也北齊曰定汝潁言文襄遣/清河王岳禽周將王思政於長葛汝潁悉平也後周曰)¶
(哲皇出言高祖之聖徳也按古辭云君馬黄臣馬蒼二/馬同逐臣馬良終言美人歸以南以北駕車馳馬令我)¶
(心傷但取第一句以命題其主意不在馬也李賀之作/其得古道乎如張正見蔡知君之流只言馬而已按謝)¶
(爕云或聽鐃歌曲惟吟君馬黄古人知音别曲見/於賦詠者如此後世只於言語上計較此道無聞)雉子¶
班(普曰於穆我皇言武帝也北齊曰聖道洽言文宣之/徳無思不服也後周曰平東夏言高祖禽齊主於青)¶
(州一舉定山東也按吳兢所引古辭云雉子高飛止黄/鵠高飛已千里雄來飛從雌視以為始作之辭然樂府)¶
(之題亦如古詩題所謂關雎葛覃之類只取篇中一二/字以命詩初無義也後人即物即亊而賦故於題有義)¶
(據此古詞無雉子班之語徃徃雉子班之作復在此古/辭之前吳兢未之見也如吳均可憐雉子班又後人所)¶
<pb:KR2d0006_WYG_054-12a>¶
(作/也)聖人出(晉曰仲春振旅言大晉蒐田以時也北齊曰/受魏禪言文宣受禪應天順人後周曰禽明)¶
(徹言高祖遣將克陳/將吳明徹而俘之也)臨高臺(古辭云臨高臺臺下清水/清且寒江有香草雜以蘭)¶
(黄鵠高飛離或翻開弓射鵠令我生萬年晉曰夏苗田/言大普蒐田為苗除害也北齊曰服江南言梁主蕭繹)¶
(來附/化也)逺如期亦曰逺期(漢太樂食舉十三曲一曰鹿鳴/二曰重來三曰初造四曰俠安)¶
(五曰來歸六曰逺期七曰有所思八曰明星九曰清凉/十曰渉大海十一曰大置十二曰承元氣十三曰海淡)¶
(淡魏時以逺期承元氣海淡淡三曲多不通利故省之/及普荀勗傅元之流並為歌辭普曰仲秋獮田言蒐狩)¶
(以時雖有文徳不廢武事也北齊曰刑/罰中言孝昭舉直措枉獄訟無怨也)石留(普曰順天/道言仲冬)¶
(大閲用武修文也北齊曰逺夷至/言至海外西夷諸國遣使朝貢也)務成(普曰唐堯言聖/皇陟位化被四)¶
<pb:KR2d0006_WYG_054-12b>¶
(表也北齊曰嘉瑞臻言聖主/應期河清龍見符瑞總至也)元雲(北齊曰成禮樂言功/成化洽制禮作樂也)¶
黄爵行(晉曰伯益言赤鳥衘書有周/以興今聖皇受命神雀來也)釣竿篇(伯常子避/仇河濵為)¶
(漁父其妻思之而為釣竿歌每至河側輙歌/之後司馬相如作釣竿詩遂𫝊以為樂曲)¶
　　漢鞞舞歌五曲¶
關中(一作/東)有賢女(魏曰明明魏皇/帝普曰洪業篇)章和二年中(漢章帝/所造魏)¶
(曰太和有聖帝/普曰天命篇)樂久長(魏曰魏歴長/普曰景皇篇)四方皇(魏曰天生/烝民普曰)¶
(大晉/篇)殿前生桂樹(魏曰為君既不/易晉曰明君篇)¶
　　　右鞞舞之歌五曲未詳所始漢代燕享則用之¶
<pb:KR2d0006_WYG_054-13a>¶
　　　傅毅張衡所賦皆其事也章和二年中則章帝¶
　　　所作舊辭並亡曹植鞞舞詩序云故西園鼓吹¶
　　　李堅者能鞞舞遭世亂越關西随將軍段煨先¶
　　　帝聞其舊妓下書召堅堅年踰七十中間廢而¶
　　　不為又古曲甚多謬誤異代之文未必相襲故¶
　　　依前曲作新歌五篇晉泰始中又製其辭焉按¶
　　　鞞舞本漢巴渝舞高祖自蜀漢伐楚其人勇而¶
　　　善鬬好為歌舞帝觀之曰武王伐紂之歌使工¶
<pb:KR2d0006_WYG_054-13b>¶
　　　習之號曰巴渝舞其舞曲四篇一曰矛渝二曰¶
　　　安弩渝三曰安臺四曰行辭其辭既古莫能曉¶
　　　句讀魏使王粲制其辭粲問巴渝帥而得歌之¶
　　　本意故改為矛渝新福弩渝新福安臺新福行¶
　　　辭新福四歌以述魏徳其舞故常六佾桓元將¶
　　　&KR0427;位尚書殿中郎袁明子啓増滿八佾梁復號¶
　　　巴渝隋文帝以非正典罷之¶
　　拂舞歌五曲魏武帝分碣石為四曲共八曲¶
<pb:KR2d0006_WYG_054-14a>¶
白鳩篇(亦曰白鳬舞以其歌/且舞也亦入清商曲)濟濟篇　獨禄篇(李白作/獨鹿)¶
碣石篇(普樂奏魏武帝分為四篇一曰觀滄海/二曰冬十月三曰上不同四曰龜雖夀)淮南王¶
篇(舊説淮南王安求仙禮方士遂與八公相攜而去莫/知所在其家臣小山之徒思戀不已乃作是歌言安)¶
(仙去也此則恢誕家為此説/耳不然亦是後人附㑹也)¶
　　　按晉楊泓舞序云自到江南見白符舞符即鳬¶
　　　也白鳬舞即白鳩舞也白鳬之辭出於吳其本¶
　　　歌云平平白鳬思我君恵集我金堂謂晉為金¶
　　　徳吳人患孫皓虐政而思從普也然碣石章又¶
<pb:KR2d0006_WYG_054-14b>¶
　　　出於魏武則知拂舞五篇並晉人採集三國之¶
　　　前所作惟白鳬不用吳舊歌而更作之命以白¶
　　　鳩焉¶
　　鼔角横吹十五曲¶
黄鵠(一作/鶴)吟　隴頭吟亦曰隴頭水　望行人　折楊¶
柳　關山月　洛陽道　長安道　豪俠行(亦曰俠/客行)梅¶
花落(胡笳/曲)紫騮馬　驄馬(復有驄馬驅/非横吹曲)雨雪　劉生(不/知)¶
(何代人觀齊梁以來所為劉生之辭皆稱其/任俠周遊三秦間或云抱劎專征為符節郎)古劒行¶
<pb:KR2d0006_WYG_054-15a>¶
洛陽公子行¶
　　　右鼓角横吹曲按周禮以鼖鼓鼓軍事舊云用¶
　　　角其説謂蚩尤氏帥魑魅與黄帝戰于涿鹿之¶
　　　野帝命吹角為龍吟以禦之其後魏武帝北征¶
　　　烏桓越渉沙漠軍士聞之悲思於是減為中鳴¶
　　　尤更悲矣按此有十五曲後之角工所𫝊者只¶
　　　得梅花耳今太常所試樂工第三等五十曲抽¶
　　　試十五曲及鳴角人習到大梅花小梅花可汗¶
<pb:KR2d0006_WYG_054-15b>¶
　　　曲是梅花又有大小之别也然角之制始於邊¶
　　　中國所用鼓角蓋習邊角而為也黄帝之説多¶
　　　是謬悠况鼓角與邊角聲類既同故其曲亦相¶
　　　參用而梅花之辭本於胡笳今人謂角鳴為邊¶
　　　聲初由邊徼所𫝊也關山月洛陽道長安道豪¶
　　　俠行梅花落紫騮馬驄馬八曲後代所加也¶
　　邊角十曲¶
黄鵠吟　隴角頭吟亦曰隴頭水　出關　入關　出¶
<pb:KR2d0006_WYG_054-16a>¶
塞　入塞　折楊柳　黄覃子　赤子楊　望行人¶
　　　右邊角者本以應胡笳之聲後漸用之故横吹¶
　　　有雙角即邊樂也漢博望侯張騫入西域𫝊其¶
　　　法惟得摩訶兠勒二曲是為邊曲之本摩訶兠¶
　　　勒皆邊語也協律校尉李延年因邊曲更新聲¶
　　　二十八解其法乗輿以為武樂後漢以給邊將¶
　　　魏晉以來二十八解不復具存但用十曲而已¶
　　　鼓角之本出於邊角¶
<pb:KR2d0006_WYG_054-16b>¶
　　相和歌三十曲¶
江南曲(梁簡文辭云陽春路時使佳人度枝中水上青/併歸長楊樹拂地桃花飛清風吹人光照衣景)¶
(將夕擲黄金留上客古辭古之詩即今之曲也由梁武/之後皆能音律故創激越之辭發靡麗之音世所好尚)¶
(至今曲與詩分為二矣簡文/辭美則美矣其如失古意何)度關山亦曰度關曲(古辭/曹魏)¶
(樂/奏)長歌行(古辭按長短歌行皆言其歌聲發越自有短/長魏武燕歌行曰短歌微吟不能長傅元艶)¶
(歌行曰咄來長歌續短歌是也崔豹古今注/言長歌乃續命之長吳兢亦如是説謬哉)薤露歌亦¶
曰薤露行亦曰天地喪歌亦曰挽柩歌(田横門人作辭/云薤上朝露何)¶
(易晞薤露明朝更復落人死一去何時歸蒿里誰家地/聚歛魂魄無賢愚鬼伯一何相催促今乃不得少踟蹰)¶
<pb:KR2d0006_WYG_054-17a>¶
(按左傳齊將與吳戰于艾陵公孫夏使其徒歌虞殯注/云送𦵏歌也是古有喪歌矣使挽柩者歌之故為喪歌)¶
(亦謂挽柩歌此二章之作乃田横門人歌以𦵏横也但/悲其亡耳亦無怨言足見古人之用心任所遇而已未)¶
(嘗尤人焉本一詩也而有二章至漢武時李延年分為/二曲薤露送王公貴人蒿里送士大夫庶人當其時聲)¶
(亦自有别所以為二曲後人通謂之挽歌者以其聲無/異也故不復存其名薤露亦謂之泰山吟行者言人死)¶
(則精爽歸/于泰山)蒿里𫝊亦曰蒿里行亦曰泰山吟行(喪歌亦/曰挽柩)¶
(歌/)鷄鳴亦曰鷄鳴高樹顚(蓋本古辭所謂鷄鳴高/樹顛狗吠深巷中也)對酒¶
行(古辭曹/魏樂奏)烏生八九子(古辭烏生八九子端坐秦氏桂/樹間言烏母生子本在南山巖)¶
(石間而來為秦氏所彈白鹿在苑中人得以為脯黄鵠/摩天鯉魚在深淵人可得而煑之皆由有所欲也此言)¶
<pb:KR2d0006_WYG_054-17b>¶
(為隱者戒耳今劉孝/威之詩但言烏而已)平陵東(古辭云平陵東松栢桐不/知何人刦義公取第一句)¶
(以命篇此則漢翟義門人所作也義為東郡太/守起兵誅王莽不克而死門人作是歌以哀之)陌上桑¶
亦曰艶歌羅敷行亦曰日出東南隅行亦曰日出行亦¶
曰採桑曲曹魏改曰望雲曲(按古辭陌上桑有二此則/為羅敷也羅敷者邯鄲秦)¶
(氏女也嫁千乗王仁仁後為趙王家令羅敷採桑於陌/上趙王登臺見而悦之置酒欲奪焉羅敷善彈筝作陌)¶
(上桑以自明不從其辭稱羅敷採桑陌上為使君所邀/羅敷甚誇其夫為侍中郎以拒之或言與舊説不同然)¶
(侍中郎漢官也恐仁初為趙王家令後為漢侍中郎也/呼趙王為使君者郎君之稱本於漢恐言使君者猶今)¶
(言使長也其辭有日出東南隅照我秦氏樓之句故亦/曰日出東南隅行亦曰日出行别有秋胡行其事與此)¶
<pb:KR2d0006_WYG_054-18a>¶
(不同以其亦名陌上桑致後人差互其説如王筠陌/上桑云秋胡始停馬羅敷未滿箱蓋合為一事也)短¶
歌行亦曰鰕䱉(晉樂/奏)燕歌行(晉樂奏燕北地也是歌始/於魏文帝其辭云秋風蕭)¶
(瑟天氣凉草木揺落露為霜羣燕辭歸鴈南翔念君客/游思斷腸慊慊思歸戀故鄉何為淹留寄他方賤妾煢)¶
(煢守空房憂來思君不敢忘不覺淚下沾衣裳援琴鳴/絃發清商短歌㣲吟不能長明月皎皎照我牀星漢西)¶
(流夜未央牽牛織女遥/相望爾獨何辜限河梁)秋胡行亦曰陌上桑亦曰採桑¶
亦曰在昔(魯有秋胡子納妻五日而官於陳五年乃歸/未至家於路傍見婦人採桑色美説之下車)¶
(曰力田不如逄豐年力耕不如見公卿吾有金願以與/汝婦人曰婦人當採桑力作以養舅姑不願人之金秋)¶
(胡歸奉金以遺母母使呼婦婦至乃向採桑者婦惡其/行因東投河而死後人哀之而作秋胡行故亦曰陌上)¶
<pb:KR2d0006_WYG_054-18b>¶
(桑亦曰採桑後人/多與羅敷行無别)苦寒行亦曰吁嗟(晉樂奏古辭云北/上太行山艱哉何)¶
(巍巍羊腸坂詰屈車輪為之摧樹木何蕭瑟北風聲正/悲熊羆對我蹲虎豹夾道啼溪谷少人民雪落何霏霏)¶
(延頸長嘆息逺行多所懐我心何怫鬱思欲一東歸水/深橋梁絶中路正徘徊迷惑失故路薄暮無宿栖行行)¶
(日已逺人馬同時饑擔囊行取薪斧/氷持作糜悲彼東山詩悠悠使我哀)董逃行(古辭云吾/欲上謁從)¶
(高山山頭危險道路難言五嶽之上皆以黄金為宫闕/多靈獸仙草以人君多欲夀考求長生不死之藥故令)¶
(天神擁䕶疑此辭作於漢武之時蓋武帝有求仙之興/董逃者古仙人也後漢游童競歌之有董卓之亂卒以)¶
(逃亡此則謡䜟之言因其所尚之歌故有是事實非起/於後漢也梁簡文詠行幸甘泉云董逃拜金紫賢妻侍)¶
(禁中又云不羡神仙侣排煙逺駕鴻所言仙事也然陸/機謝靈運之作皆言節物易徂可及時行樂晉傅休奕)¶
<pb:KR2d0006_WYG_054-19a>¶
(九秋十二篇有擬董逃行/但言夫婦離别各随其意)塘上行亦曰塘上辛苦行(晉/樂)¶
(奏或云甄后所作或云魏文帝作按古歌曰蒲生我池/中緑葉何離離然觀陸機二篇之作皆言婦人見棄於)¶
(君之情也舊云甄后被/讒見棄而作必是也)善哉行亦曰日苦短(古辭云來/日大難口)¶
(燥脣乾言人命不可保當樂見親/犮求長生術與王喬八公游也)東門行(晉樂奏古辭/云出東門不)¶
(願歸言士有貧不安其居㧞劒將去妻子/牽衣留之願共餔糜斯足不求富貴也)西門行(古/辭)煌¶
煌京洛行(晉樂/奏)豔歌何嘗行亦曰飛鶴行(古辭云飛來/雙白鶴乃從)¶
(西北來言雌病雄不能負之而去五里一返/顧六里一徘徊雖遇新相知終傷生别離)歩出夏東¶
門行亦曰隴西行(古/辭)野田黄雀行(晉樂/奏)滿歌行(大曲/古辭)櫂¶
<pb:KR2d0006_WYG_054-19b>¶
歌行(晉樂奏魏明帝將用舟師平吳故作是歌以明/王化所及後之作者多言方舟鼔櫂之興耳)鴈¶
門太守行(按古辭是後漢孝和時洛陽令王渙也渙嘗/為安定太守有安邊恤民之功百姓歌之然)¶
(此則鴈門太守若非其事偶相合/則是作詩者誤以安定為鴈門)白頭吟(西京雜記司/馬相如將聘)¶
(茂陵人女為妾文君作白頭吟以自絶相如乃止後人/作白頭吟皆是以直道被讒見疎於君故古辭云淒淒)¶
(重淒淒嫁娶不須啼願/得一心人頭白不相離)氣出唱(亦曰/惟乾)精列(古/辭)東光¶
　　　右漢舊歌也曰相和歌者並漢世街陌謳謡之¶
　　　辭絲竹更相和令執節者歌之按詩南陔之三¶
　　　笙以和鹿鳴之三雅由庚之三笙以和魚麗之¶
<pb:KR2d0006_WYG_054-20a>¶
　　　三雅者相和歌之道也本一部魏明帝分為二¶
　　　部更遞夜宿始十七曲魏晉之世朱生(善琵/琶)宋¶
　　　識(善擊/節)列和(善吹/笛)等復為十三曲自短歌行以¶
　　　下晉荀朂採撰舊詩施用以代漢魏故其數廣¶
　　　焉¶
　　相和歌吟嘆四曲¶
大雅吟　王昭君　楚妃嘆　王子喬¶
　　　右張永元嘉技録四曲也古有八曲曰小雅吟¶
<pb:KR2d0006_WYG_054-20b>¶
　　　蜀琴頭楚王吟東武吟四曲闕¶
　　相和歌四絃一曲¶
蜀國四絃¶
　　　右張永元嘉技録有四絃一曲蜀國四絃是也¶
　　　居相和之末三調之首古有四曲其張女四絃¶
　　　李延年四絃嚴卯四絃三曲闕蜀國四絃節家¶
　　　舊有六解宋歌有五解今亦闕¶
　　相和歌平調七曲¶
<pb:KR2d0006_WYG_054-21a>¶
長歌行　短歌行亦曰鰕䱉　猛虎行　君子行　燕¶
歌行　從軍行　鞠歌行¶
　　　右宋王僧䖍大明三年宴樂技録平調有七曲¶
　　　也¶
　　相和歌清調六曲(三婦豔詩一曲附/)¶
苦寒行　豫章行　董逃行　相逄狹路間行亦曰長¶
安有狹斜行亦曰相逄行　塘上行　秋胡行　三婦¶
豔詩亦曰大婦織綺羅中婦織流黄¶
<pb:KR2d0006_WYG_054-21b>¶
　　　右王僧䖍技録清調六曲也其三婦豔詩技録¶
　　　不載張氏云非管絃音聲所寄似是命笛理絃¶
　　　之餘¶
　　相和歌瑟調三十八曲¶
善哉行亦曰日苦短　歩出夏門行亦曰隴西行　折¶
楊柳　西門行　東門行　東西門行　却東西門行¶
　順東西門行　飲馬長城窟行亦曰飲馬行　上留¶
田行　新城安樂宫行　婦病行　孤子生行亦曰孤¶
<pb:KR2d0006_WYG_054-22a>¶
兒行亦曰放歌行　大牆上蒿行　野田黄雀行　釣¶
竿行　臨高臺行　長安城西行　武舍之中行　鴈¶
門太守行　豔歌何嘗行亦曰飛鵠行　豔歌福鍾行¶
　豔歌雙鴻行　煌煌京洛行　帝王所居行　門有¶
車馬客行　牆上難為趨行　日重光行　月重輪行¶
　蜀道難　櫂歌行　有所思行　蒲坂行　採梨橘¶
行　　白楊行　胡無人行　青龍行　公無渡河行¶
亦曰箜篌行¶
<pb:KR2d0006_WYG_054-22b>¶
　　　右王僧䖍技録¶
　　相和歌楚調十曲¶
白頭吟行　泰山吟行　梁甫吟行　東武吟亦曰東¶
武琵琶吟行　怨詩行亦曰怨歌行亦曰明月照高樓¶
　長門怨亦曰阿嬌怨　班媫妤亦曰媫妤怨　娥眉¶
怨　玉階怨　雜怨¶
　　　右王僧䖍技録五曲自長門怨以下五曲續附¶
　　大曲十五曲¶
<pb:KR2d0006_WYG_054-23a>¶
東門(東門/行)西山(折楊/柳行)羅敷(豔歌羅/敷行)西門(西門/行)黙黙(折楊/柳行)¶
園桃(煌煌京/洛行)白鵠(豔歌何/嘗行)碣石(歩出夏/門行)何嘗(豔歌何/嘗行)置¶
酒(野田黄/爵行)為樂(滿歌/行)夏門(歩出夏/門行)王者布大化(櫂歌/行)洛¶
陽令(鴈門太/守行)白頭吟¶
　　白紵歌一曲(古/辭)梁武改為子夜吳聲四時歌四曲¶
　　共五曲¶
白紵歌(白紵歌有白紵舞白鳬歌有白鳬舞並吳人之/歌舞也吳地出紵又江鄉水國自多鳬鶩故興)¶
(其所見以寓意焉始則田野之作後乃大樂氏用焉其/音入清商調故清商七曲有子夜者即白紵也在吳歌)¶
<pb:KR2d0006_WYG_054-23b>¶
(為白紵在雅歌為子夜梁武令沈約更制其辭焉古為/云白紵白質如輕雲色似銀制以為袍餘作巾袍以光)¶
(軀巾/拂塵)¶
　　　右白紵與子夜一曲也在吳為白紵在晉為子¶
　　　夜故梁武本白紵而為子夜四時歌後之為此¶
　　　歌者曰白紵則一曲曰子夜則四曲今取白紵¶
　　　於白紵取四時歌於子夜其實一也¶
　　清商曲七曲(附五十曲并夷樂四十一曲除内七/曲同實計八十四曲)¶
子夜亦曰子夜吳聲四時歌亦曰子夜吳歌(晉有女子/名子夜作)¶
<pb:KR2d0006_WYG_054-24a>¶
(是歌其聲甚哀晉孝武太元中琅邪王軻家有鬼歌之/子夜之音同於白紵皆清商調也故梁武本白紵而為)¶
(子夜吳聲四時歌明此子夜/亦有晉聲者其實不離清商)前溪(晉車騎將軍沈/玩所作舞曲也)烏夜¶
啼(宋臨川王義慶所作宋元嘉中徙彭城王義康於豫/章郡義慶時為江州相見而哭文帝聞而恠之召還)¶
(宅義慶大懼妓妾聞烏夜啼叩齋閤云明日應有赦及/旦改南兖州刺史因作此歌故其辭云籠窻窻不開烏)¶
(夜啼夜夜望郎/來蓋詠其妾也)石城樂(宋臧質所作也石城在景陵質/為景陵太守於城上見羣少年)¶
(歌詠之樂因為此辭其辭曰生長石城下/開門對城樓城中美少年出入相依投)莫愁樂(出於/石城)¶
(之作石城有女子名莫愁善歌謡故石城之外復有莫/愁古又有莫愁洛陽女非此古辭云莫愁在何處莫愁)¶
(石城西艇子打両漿/催送莫愁來來音釐)襄陽樂(宋隋王誕始為襄陽郡元/嘉末仍為雍州夜聞諸女)¶
<pb:KR2d0006_WYG_054-24b>¶
(歌謡因為之辭焉宋劉道彦為雍州有恵化百姓歌之/謂之襄陽樂非此也古辭云朝發襄陽城暮至大堤宿)¶
(大堤諸女兒/花豔驚郎目)王昭君亦曰王嬙亦曰王明君(名嬙字昭/君避晉文)¶
(諱改曰明君漢元帝時匈奴盛請㛰於漢帝以後宫良/家子昭君配焉元帝之時後宫掖庭員數多帝不及徧)¶
(識令毛延夀畫圖延夀取金於後宫而昭君不與故陋/其姿及昭君既出宫帝為愕然殺延夀其時公主嫁烏)¶
(孫為馬上彈琵琶作樂以慰其道路之思其事多見載/籍其辭云吾家嫁我兮天一方逺託異國兮烏孫王穹)¶
(廬為室兮㫋為牆㫋帳也按漢書烏孫使使獻馬願得/尚公主乃遣江都王建女為公主以妻烏孫焉此則是)¶
(也若以為延夀畫圖之説則委巷之談流/入風騷人口中故供其賦詠至今不絶)¶
　　　右按清商曲亦謂之清樂出於清商三調所謂¶
<pb:KR2d0006_WYG_054-25a>¶
　　　平調清調瑟調是也三調者乃周房中樂之遺¶
　　　聲漢魏相繼至晉不絶永嘉之亂中朝舊曲散¶
　　　落江右而清商舊樂猶𫝊江左所謂梁宋新聲¶
　　　是也元魏孝文纂漢收其所獲南音謂之清商¶
　　　樂即此等是也隋平陳因置清商府𫝊採舊曲¶
　　　若巴渝白紵等曲皆在焉自此漸廣雖經喪亂¶
　　　至唐武后時猶存六十三曲其𫝊者有焉¶
白雪(楚曲也或云周曲唐顯慶三年十月太常寺奏按/張華博物志云白雪是黄帝使素女鼓五十絃瑟)¶
<pb:KR2d0006_WYG_054-25b>¶
(曲名以其調高人和遂寡自宋玉以來迄今千祀未有/能歌白雪者臣今准勑依琴中舊曲定其宫商然後敎)¶
(習並合於歌輙以御製雪詩為白雪歌辭又樂府奏正/曲之後皆有送聲君唱臣和事彰前史輙取侍中許敬)¶
(宗等奏和雪詩十六首以為送聲各/十六節上善之乃付太常編於樂府)公莫舞(即巾舞也/蓋取高祖)¶
(鴻門㑹飲項伯以袖隔之使不得害高帝且語莊云公/莫古人相呼為公莫害漢王也亦謂之公莫曲後之舞)¶
(者用巾蓋像項伯衣袖之遺/式也本即舞後人因為辭焉)巴渝(本舞名即鞞舞也漢/高自蜀漢將定三秦)¶
(閬中范因率賨人以從為前鋒號板楯蠻勇而善鬬及/定三秦封因為閬中侯復賨人七姓其俗喜舞高帝使)¶
(樂人習之閬中有渝水因以為名故曰巴渝舞舞曲四/篇其辭既古莫能曉其句讀魏使王粲改創其調晉及)¶
(江左皆/制其辭)明君　明之君(漢鞞舞曲梁武改/其曲辭以歌君徳)鐸舞(漢/曲)白鳩¶
<pb:KR2d0006_WYG_054-26a>¶
(吳拂/舞曲)白紵(吳/舞)子夜(晉/曲)吳聲四時歌(梁/曲)前溪(晉/曲)阿子歌亦¶
曰歡聞歌(晉穆帝升平初童子輩或歌於道歌畢輙呼/阿子汝聞否又呼歡聞否以為送聲後人演)¶
(其聲為二曲宋齊間用/莎乙子之語稍訛異也)團扇郎(晉中書令王珉好執白/團扇其侍人謝芳歌之)¶
(或云珉與嫂婢謝芳有情嫂鞭撻過苦婢善歌而作此/曲其辭云團扇復團扇持許自遮面憔悴無復理羞與)¶
(郎相/見)懊憹(憹亦作惱石崇侍人緑珠所作絲布澁難&KR1164;/一曲而已東晉隆安初民間訛謡之曲云春)¶
(草可攬結女兒可攬擷/齊高帝謂之中朝歌)長史變(晉司徒左長史/王廞臨敗所作)丁督䕶¶
(亦曰丁都䕶亦曰督䕶歌宋武帝女夫徐逵之為彭城/内史為魯軌所殺武帝使内直督䕶丁旿收殯之逵之)¶
(妻呼旿至閣下自問殯送之事每問輙歎息曰丁督䕶/其聲甚哀後人因其聲廣其曲焉其辭二首一曰督䕶)¶
<pb:KR2d0006_WYG_054-26b>¶
(上征去儂亦惡聞許願作石尤風四面斷行旅黄/河流無極洛陽數千里轗軻戎旅間何由見歡子)讀曲¶
(宋人為彭城王義康作其歌曰死罪劉領軍誤殺劉四/弟古今樂録曰元嘉十七年袁后崩百官不敢聲歌或)¶
(因酒燕只竊聲/讀曲細吟而已)烏夜啼(宋臨川王/義慶作)估客樂(齊武帝所作/也武帝為布)¶
(衣時常游樊鄧踐阼已後追憶徃事而作是歌使太樂/今劉瑶教習百日無成或啟釋寳月善音律帝使寳月)¶
(奏之便就勑歌者重為感憶之聲梁改為商旅行其辭/二首一曰昔經樊鄧後假楫梅根渚感昔追徃事意滿)¶
(情不叙二曰有信數寄書無信長/相憶莫作缾落井一去無消息)石城樂(宋臧/質作)莫愁(出/於)¶
(石/城)襄陽(亦曰襄陽樂/宋隋王誕作)烏夜飛(亦曰棲烏夜飛宋荆州刺/史沈攸之所作也攸之舉)¶
(兵發荆州未敗之前思歸京師所/以歌之曰白日落西山還去來)楊叛兒亦曰西曲楊¶
<pb:KR2d0006_WYG_054-27a>¶
叛兒(本童謡也齊隆昌時女巫之子曰楊旻随母入内/及長為太后所寵愛童謡云楊婆兒共戲來語訛)¶
(轉婆為/叛也)雅歌(未詳/所起)驍壺(投壺樂也隋煬帝所造以投壺/有躍矢為驍壺今謂之驍壺是)¶
常林歡(常林即長林也今之荆門長林縣是也樂人誤/以長為常此則梁宋間曲也宋代以荆雍為南)¶
(方重鎭皆王子為之牧江左辭詠莫不稱之以為樂土/故宋隋王誕作襄陽樂齊武追憶樊鄧作估客樂是也)¶
(梁簡文辭云分手桃林岸遂别峴/山頭若欲寄音信漢水向東流)三洲(商人之歌也商/客數由巴陵三)¶
(江口徃還因/共作此歌)採桑度(三洲曲所出也與羅敷秋/胡行所謂採桑者異矣)玉樹後¶
庭花(玉樹後庭花與堂堂黄鸝留金釵兩臂垂凡四曲/皆陳後主所作常與宫女學士及朝臣相唱和為)¶
(詩太樂令何胥採其/尤輕豔者以為此曲)堂堂(陳後主所作者唐/高宗朝常歌之)泛龍舟(隋/煬)¶
<pb:KR2d0006_WYG_054-27b>¶
(帝幸江都宫所作又令太樂令白明逹造新聲剏萬嵗/樂藏鈎樂七夕相逄樂舞席同心髻玉女行觴神仙留)¶
(客擲磚續命鬭鷄子鬬百草還舊宫長/樂花十二時等曲掩抑摧藏哀音斷絶)春江花月夜(隋/煬)¶
(帝所作也凡二首一曰暮江平不動春花滿正開流波/將月去潮水帯星來二曰夜露含花氣春潭漾月暉漢)¶
(水逄游女湘/川値兩妃)¶
　　　右三十三曲明之君雅歌各二首四時歌四首¶
　　　凡三十八曲又有四曲上林鳳雛平折命嘯其¶
　　　聲與辭皆訛失又有三曲曰平調清調瑟調有¶
　　　聲無辭又蔡邕云清商曲其詩不足採有出郭¶
<pb:KR2d0006_WYG_054-28a>¶
　　　西門陸地行車俠鐘朱堂寢奉法五曲徃徃在¶
　　　漢時所謂清商者但尚其音爾晉宋間始尚辭¶
　　　觀吳兢所纂七曲皆晉宋間曲也故知梁宋新¶
　　　聲有自來矣因隋文帝篤好清樂以為華夏正¶
　　　聲故特盛於隋焉大業中煬帝乃定清樂西凉¶
　　　龜兹天竺康國疏勒安國高麗禮畢以為九部¶
西凉五曲(揚澤新聲豐神白馬闐永世/樂  萬世  解  于  佛舞)龜兹(萬嵗樂/藏鈎樂)¶
(七夕相逄樂席玉女行觴泛神仙留客鷄擲磚續命草/投壺樂  舞  同心髻    龍舟  鬬  子  鬬百)¶
<pb:KR2d0006_WYG_054-28b>¶
(解善善伽還舊宫小長樂花聖十二時曲勒摩尼/    婆  兒舞    天舞    明樂  疏  鹽)¶
天竺二曲(沙石彊歌/天曲樂舞)康國四曲(戢殿農和正歌㧞末奚/波地舞曲  前  地舞)¶
(曲舞恵/地  曲)疏勒三曲(兀利死遜歌解逺/服舞  監曲)安國三曲(附薩單/時歌)¶
(居和祗解/  末奚舞)高麗二曲(芝栖歌/芝栖舞)禮畢二曲(單交路行/散花舞)¶
　　　禮畢者九部樂終則陳之唐高祖即位仍隋制¶
　　　亦設九部樂曰燕樂伎曰清商伎曰西凉伎曰¶
　　　天竺伎曰高麗伎曰龜兹伎曰安國伎曰疏勒¶
　　　伎曰康國伎其實皆主於清商焉¶
<pb:KR2d0006_WYG_054-29a>¶
　　琴操五十七曲(九引/)　(十二操/)　(三十六雜曲/)¶
思歸引亦曰離拘操(舊説衛賢女之所作也邵王聞其/賢而聘之未至而王死太子留之)¶
(不聽拘於深宫思歸不得援琴而歌曲終乃縊初但有/聲至晉石崇始作辭但述其思歸河陽所居而已劉孝)¶
(威胡地憑良馬亦/只言思歸之狀)走馬引(樗里牧恭所造也為父報仇/殺人而藏山谷中有天馬夜)¶
(降鳴于其室聞而驚以為吏追已犇逃入川澤中援琴/而彈之作天馬之聲命之曰走馬引又張敞為京兆尹)¶
(無威儀時罷朝㑹走馬章臺街時人鄙笑之有毆/君馬者路傍兒之語故張率詩曰吾畏路傍兒)霹&KR0430;¶
引亦曰吟白虎亦曰舞元鶴(楚商梁所作商梁出游九/臯之澤遇風雷霹&KR0430;懼而)¶
(歸作此引又晉平公召師曠援琴而鼓清徴一奏有元/鶴二八來集再奏而列三奏延頸而鳴舒翼而舞所謂)¶
<pb:KR2d0006_WYG_054-29b>¶
(舞元鶴者蓋本於此徃徃其音不殊故合/為一不然則本舞元鶴之聲而為霹&KR0430;引)烈女引(亦曰/操楚)¶
(樊姬/作也)伯妃引(魯伯/妃作)琴引(秦時屠/高門作)楚引亦曰龍邱引(楚龍/邱子)¶
(高/引)貞女引(魯女/所作)箜篌引亦曰公無渡河亦曰箜篌謡(朝/鮮)¶
(津卒霍里子高妻麗玉所作子高晨起刺船見一白首/狂夫被髮攜壺亂流而渡其妻随呼止之不及遂援箜)¶
(篌而鼓之歌曰公無渡河公終渡河公堕而死當柰公/何聲音悽愴曲終亦投河而死子高還以其聲語麗玉)¶
(玉傷之乃引箜篌寫其聲聞者莫不堕淚麗玊以其聲/𫝊鄰女麗容名曰箜篌引舊史稱漢武帝滅南粤祠太)¶
(一后土令樂人侯暉依琴造坎侯坎者聲也侯者工人/姓也後語訛坎為空然以臣所見今大樂有箜篌器何)¶
(得如/此説)¶
<pb:KR2d0006_WYG_054-30a>¶
　　　右九引¶
將歸操(世言孔子作孔子之趙聞殺竇鳴犢賢者也孔/子知必不用已故將歸其辭曰翺翔于衛復我)¶
(舊居從吾所/好其樂只且)猗蘭操亦曰幽蘭操(世言孔子作孔子傷/不逄時以蘭薺麥自)¶
(喻且云我雖不用於我何傷言霜雪之時薺麥乃/茂蘭者取其芬香也今此操只言猗蘭蓋省辭也)龜山¶
操(世言孔子作季桓子受齊女樂孔子欲諫不得退而/望魯之龜山而作此曲言位尊非其人嗟予莫之依)¶
(也或言季氏若/龜山之蔽魯)越裳操(世言周公作越裳國/獻白雉周公作是歌)拘幽操(世/言)¶
(文王拘於/羑里而作)岐山操(世言周公為太王作述古豳公之績/患時黷武也或云周人為文王所作)¶
履霜操(世言尹吉甫子伯竒無罪為後母所譖見逐自/傷而作也追帝舜之事明怨其身之不為父母)¶
<pb:KR2d0006_WYG_054-30b>¶
(憐也言人之不得於/父母者當益親也)雉朝飛操(世言齊宣王時處士犢/牧子作也年七十無妻)¶
(採薪於野見雉雌雄雙飛乃仰天而歎曰聖王在上恩/及草木鳥獸而我不獲因援琴而歌其聲中絶魏武帝)¶
(有宫人盧女者陰叔之妹七嵗入漢宫學鼓琴琴特鳴/異為新聲能𫝊此曲至魏明帝崩出降為尹更生妻故)¶
(得此聲不絶按揚雄琴清英曰雉朝飛操者衛女傅母/之所作也衛女嫁於齊太子中道聞太子死問傅母曰)¶
(且往當喪喪畢不肯歸終之以死傅母悔之取女所自/操琴於冢上鼓之忽二雉俱出墓中𫝊母撫雉曰女果)¶
(為雉耶言未畢俱飛而起不見所往𫝊母悲痛援琴作/操曰雉朝飛據雄所記大槩與思歸操之言相類恐是)¶
(訛/易)别鶴操(商陵牧子娶妻五年無子父兄為之改娶其/妻聞之中夜起倚戶悲歌牧子感之為作此)¶
(曲或云其時亦有䨥/鶴悲鳴故因以命操)殘形操(世言曾子夢一狸不見其/首以為不祥而作此曲)¶
<pb:KR2d0006_WYG_054-31a>¶
水僊操(世言伯牙所作伯牙學鼓琴於成連先生三年/而成至於精神寂寞情之專一尚未能也成連)¶
(云吾師子春在海中能移人情乃與伯牙延望無人至/&KR0363;萊山留伯牙曰吾將迎吾師刺船而去旬時不返但)¶
(聞海上水汨沒漰澌之聲山林窅㝠羣鳥悲號愴然歎/曰先生將移我情乃援琴而歌之曲終成連刺船而還)¶
(伯牙遂妙/絶天下)懐陵操(世言伯/牙所作)¶
　　　右十二操韓愈取十操以為文王周公孔子曾¶
　　　子伯竒犢牧子所作則聖賢之事也故取之水¶
　　　僊懐陵二操皆伯牙所作則工技之為也故削¶
　　　之嗚呼尋聲徇迹不識其所由者如此九流之¶
<pb:KR2d0006_WYG_054-31b>¶
　　　學皆有義所述者無非聖賢之事然而君子不¶
　　　取焉者為多誣言飾事以實其意所貴乎儒者¶
　　　為能通今古審是非胷中了然異端邪説無得¶
　　　而惑也退之平日所以自待為如何所以作十¶
　　　操以貽訓後世者為如何臣有以知其為邪説¶
　　　異端所襲愚師瞽史所移也琴操所言者何嘗¶
　　　有是事琴之始也有聲無辭但善音之人欲寫¶
　　　其幽懐隠思而無所憑依故取古之人悲憂不¶
<pb:KR2d0006_WYG_054-32a>¶
　　　遇之事而以命操或有其人而無其事或有其¶
　　　事又非其人或得古人之影響又從而滋蔓之¶
　　　君子之所取者但取其聲而已取其聲之義而¶
　　　非取其事之義君子之於世多不遇小人之於¶
　　　世多得志故君子之於琴瑟取其聲而寫所寓¶
　　　焉豈尚於事辭哉若以事辭為尚則自有六經¶
　　　聖人所説之言而何取於工伎所志之事哉琴¶
　　　工之為是説者亦不敢鑿空以厚誣於人但借¶
<pb:KR2d0006_WYG_054-32b>¶
　　　古人姓名而引其所寓耳何獨琴哉百家九流¶
　　　皆有如此惟儒家開大道紀實事為天下後世¶
　　　所取正也蓋百家九流之書皆載理無所繫着¶
　　　則取古之聖賢之名而以已意納之於其事之¶
　　　域也且以卜筮家論之最與此相近也如以文¶
　　　王拘羑里而得明夷文王拘羑里或有之何嘗¶
　　　有明夷乎又何嘗有箕子遇害之事乎孔子問¶
　　　伯牛而得益孔子問伯牛實有之何嘗有益乎¶
<pb:KR2d0006_WYG_054-33a>¶
　　　又何嘗有過其祖之語乎琴操之所紀者皆此¶
　　　類也又如稗官之流其理只在唇舌間而其事¶
　　　亦有記載虞舜之父杞梁之妻於經𫝊所言者¶
　　　數十言耳彼則演成萬千言東方朔三山之求¶
　　　諸葛亮九曲之勢於史籍無其事彼則肆為出¶
　　　入操之所紀者又此類也顧彼亦豈欲為此誣¶
　　　罔之事乎正為彼之意向如此不得不如此不¶
　　　説無以暢其胷中也又如兎園之學其來已久¶
<pb:KR2d0006_WYG_054-33b>¶
　　　其所言者無非周孔之事而不得為正學不為¶
　　　學者所取信者以意卑淺而言陋俗也今觀琴¶
　　　曲之言正兎園之流也但其遺聲流雅不與他¶
　　　樂並肩故君子所尚焉或曰退之之意不為其¶
　　　事而作也為時事而作也曰如此所言則白樂¶
　　　天之諷諭是矣若懲古事以為言則隋堤柳可¶
　　　以戒亡國若指今事以為言則井底引銀瓶可¶
　　　以止淫奔何必取異端邪説街談巷語以寓其¶
<pb:KR2d0006_WYG_054-34a>¶
　　　意乎同是誕言同是飾説伯牙何誅焉臣今論¶
　　　此非好攻古人也正欲慿此開學者見識之門¶
　　　使是非不雜揉其間故所得則精所見則明無¶
　　　古無今無愚無智無是無非無彼無已無異無¶
　　　同槩之以正道爍爍乎如太陽正照妖氛邪氣¶
　　　不可干也¶
河間雜弄二十一章　蔡氏五弄　雙鳳　雜鸞　歸¶
風　送逺　幽蘭　白雪(太常丞吕才以唐高宗雪/詩為白雪歌被之以琴)長¶
<pb:KR2d0006_WYG_054-34b>¶
清　短清　長側　短側　清調　大遊　小遊　明¶
君　胡笳　白魚歎　廣陵散(嵇康死後此曲遂絶往/往後人本舊名而别出)¶
(新聲/也)楚妃歎　風入松　烏夜啼　楚明光　石上流¶
泉　臨汝侯子安之　流漸涸　雙燕離　陽春弄¶
悦人弄　連珠弄　中揮清　暢志清　蟹行清　看¶
客清　便僻清　婉轉清¶
　　　右三十六雜曲¶
　　遺聲序論¶
<pb:KR2d0006_WYG_054-35a>¶
遺聲者逸詩之流也今以義類相從分二十五正門二¶
十附門總四百十八曲無非雅言幽思當採其目以俟¶
可考今採其詩以入系聲樂府¶
　　古調二十四曲¶
古辭十九曲(無名/氏)擬行行重行行(陸/機)古意(李/白)　　　(闕/)¶
淫思古意(顔/峻)古樂府(權徳/輿)¶
　　征戍十五曲(將帥/)　(城塞/)　(校獵/)¶
戎行曲　逺征人　南征曲　老將行　將軍行　霍¶
<pb:KR2d0006_WYG_054-35b>¶
將軍行　司馬將軍歌　長城　築城　古築城曲¶
塞上曲　塞下曲　古塞曲　邊思　校獵曲¶
　　遊俠二十一¶
遊俠篇　俠客行　博陵王宫俠曲　臨江王節士歌¶
　少年子　少年行　剌少年　邯鄲少年行　長安¶
少年行　羽林郎　輕薄篇　劒客　結客　結客少¶
年場(曹植詩云結客少年場/報怨洛北芒故取一句)沭浴子　結襪子　結援¶
子　壯士吟　公子行　燉煌子　扶風豪士歌¶
<pb:KR2d0006_WYG_054-36a>¶
　　　行樂十八曲¶
遊子移　遊子吟　嘉遊亦曰喜春遊　王孫遊　棗¶
下何纂纂　攜手曲　樂未央　永明樂　今樂歌¶
吾生作宴樂　今日樂相樂　苦樂相倚曲(唐元稹作/言人情不)¶
(常恩寵反覆專引班/姬趙飛燕事為言)合歡詩(晉楊方所作婦人也其詩/言我情與君猶形影不相)¶
(離願食共並根穗飲共連理盃衣同雙絲絹寢共無&KR1164;/裯坐必接膝行必攜手如鳥同心如魚比目利斷金石)¶
(密逾膠/漆焉)定情篇(漢繁欽所作言婦人不能自相悦媚乃/解衣服玩好致之用叙綢繆之志若臂)¶
(環致拳拳指環致勤勤耳珠致區區香囊致扣扣跳脱/致契濶佩玉結恩情自以為至矣而期於山隅山陽山)¶
<pb:KR2d0006_WYG_054-36b>¶
(西山北終而不/答乃自傷悔)還臺樂　河曲遊　行幸甘泉宫　宫¶
中行樂¶
　　佳麗四十七曲(女功/)　(才慧/)　(貞節/)¶
美女篇亦曰齊瑟行亦曰齊吟　美人　織女辭　錦¶
石擣流黄　丹陽孟珠歌　錢塘蘇小小歌　孫綽情¶
人碧玉歌　中山王孺子妾歌(孺子者幼小之稱漢書/曰詔賜中山王噲及孺)¶
(子妾并未央才/人歌詩四篇)吳王夫差女紫玉歌　董嬌饒　烏孫¶
公主(漢武帝以江都王女細君為公主嫁烏孫昆彌至/其國别治宫室嵗時一再㑹公主悲怨而作是詩)¶
<pb:KR2d0006_WYG_054-37a>¶
情人桃葉歌亦曰千金意(桃葉者王獻之妾名縁於篤/愛所以作歌或云是童謡桃)¶
(葉復桃葉桃葉連桃根相憐兩樂事獨使我殷勤又曰/桃葉復桃葉渡江不用楫但道無所苦我自楫迎汝)¶
李夫人(漢武帝喪李夫人令寫眞甘泉殿又令方士合/靈藥曰反魂香以降夫人之魂髣髴其狀背燈)¶
(隔帳不/得語)楚妃吟　楚妃歎　楚明妃曲　杜秋娘(金陵/女年)¶
(十五為李錡妾錡叛滅籍之入宫有寵於景陵穆宗立/命為皇子傅母皇子封章王鄭注事被罪放還故鄉其)¶
(辭云勸君莫惜金縷衣勸君須惜少年/時花開堪折直須折莫待無花空折枝)女秋蘭　木蘭¶
辭(木蘭女子也其父被調從征木蘭代父徃防邊獲功/而歸與人同伴十三年而人不知其為女子故其詩)¶
(之卒章冇雄兎脚撲朔雌兎眼迷離/兩兎傍地走馬能知我是雄雌之句)昭君歎　劉勲妻¶
<pb:KR2d0006_WYG_054-37b>¶
　焦仲卿妻　杞梁妻歌(杞殖妻之妺朝日所作也殖/戰死妻泣曰上則無父中則)¶
(無夫下則無子人生之苦至矣乃放聲長號杞城/為之頽遂投水死其妹悲之為作是歌梁乃殖字)湘夫¶
人亦曰湘君亦曰湘妃(堯二女長曰娥皇次曰女英為/舜二妃舜南廵二妃追随不及)¶
(沒於湘渚/今有其祠)未央才人歌　邯鄲才人嫁為厮卒婦　愛¶
妾換馬　胡姬年十五　黄門倡　舞媚娘(舞亦作武/唐則天朝)¶
(常歌/此曲)五媚娘　妾薄命亦曰惟日月　妾安所居　皚¶
如山上雪　燕美人　映水曲　蠶絲歌　貞女　孀¶
婦吟　麗人行　上陽白髮人(唐天寳五載已後楊貴/妃專寵後宫人無復進)¶
<pb:KR2d0006_WYG_054-38a>¶
(幸矣六宫冇美色者輒置别所/上陽是其一也貞元中尚存焉)繚綾　時世粧　王家¶
少婦　委舊命　秦女卷衣　靜女辭¶
　　别離十九曲(迎客/)¶
生别離　離歌　長别離　河梁别　春别曲　自君¶
之出矣　送歸曲　思歸篇　送逺曲　母别子　寄¶
衣曲　迎客曲　送客曲　逺别離　久别離　古離¶
别　怨别　離怨(一作/雜怨)井底引銀瓶¶
　　怨思二十五曲¶
<pb:KR2d0006_WYG_054-38b>¶
傷歌行　怨辭　青樓怨　春女怨　秋閨怨　閨怨¶
　寒夜怨　征婦怨　綵書怨　鳳樓怨　緑墀怨¶
四愁　七哀　長相思　憂且吟　獨處愁　思公子¶
　思君去時行　洛陽夫七思詩　湘妃怨　娼樓怨¶
　西宫秋怨　西宫春怨　遺所思　獨不見¶
　　歌舞二十一曲(技能/)¶
浩歌行　緩歌行　前緩聲歌　會吟行　同聲歌¶
勞歌　悲歌行　上聲歌(此因上聲促柱得名或用一/調或用無調名如古歌辭所)¶
<pb:KR2d0006_WYG_054-39a>¶
(謂哀思之音不合中和梁/武因之改辭無復雅句)大垂手(舞而垂手也小垂手/獨搖手亦然其辭云)¶
(垂手忽迢迢飛燕掌中嬌羅衫恣風引/輕薄任情搖詎似長沙地促舞不回腰)小垂手(其辭云/舞女出)¶
(西秦躡節舞陽春且復小垂手廣袖拂紅塵折腰/膺兩笛頓足轉雙巾娥眉與慢臉見此空愁人)鈞天¶
曲　豔歌行(古辭有翩翩堂前燕冬藏夏來見/言兄弟流宕他之或言魏武始作)童謡¶
入朝曲　清歌發　獨舞調嘯辭(急聲也至/今猶存)正古樂¶
三臺辭(舞辭也/今猶存)齊謳行　吳趨曲(齊謳者齊人之歌吳/趨者吳人之舞故陸)¶
(機所引牛山陸厥所言稷下皆齊也閭門乃吳門闔閭/所行亦名破楚門千載而下欲為齊謳者必本齊音欲)¶
(為吳趨者/必本吳調)¶
<pb:KR2d0006_WYG_054-39b>¶
　　絲竹十一曲¶
挾琴歌　相如琴　薄暮動絃歌　鼓瑟有所思　趙¶
瑟　秦箏　龍笛曲　短簫　鳳笙　華原磬(唐天寳/中始廢)¶
(泗濵磬用華原石代之詢諸磬人則曰故老云泗濵/磬石調之不能和得華原石考之乃和由是不改)五¶
絃彈¶
　　觴酌七曲¶
羽觴飛上苑　前有一樽酒　城南偶燕　當置酒¶
當壚　獨酌謡　山人勸酒¶
<pb:KR2d0006_WYG_054-40a>¶
　　宫苑十九曲(樓臺/)　(門闕/)¶
魏宫辭　玉華宫　長信宫　連昌宫　楚宫行　雍¶
臺　凌雲臺　新成長樂宫　登樓曲　青樓曲　建¶
興苑　芳林篇　上林　閶闔篇　駕言出北闕　坐¶
玉堂　内殿賦新詩　西園遊上才　春宫曲¶
　　都邑三十四曲¶
名都篇亦曰齊瑟行　京兆歌　左馮翊歌(京兆京師/也馮翊在)¶
(左扶風在右謂之三輔京兆今/永興馮翊今同州扶風今鳳翔)扶風歌　荆州樂　燉¶
<pb:KR2d0006_WYG_054-40b>¶
煌樂(凉州之/地也)青陽樂(今青/州)潯陽樂(今江/州)夀陽樂(南平穆/王為荆)¶
(河州/作也)凉州樂(今屬/西夏)¶
　　　按今之樂有伊州凉州甘州渭州之類皆西地¶
　　　也又按隋煬帝所定九部夷樂西凉龜兹天竺¶
　　　康居之類皆西夷也觀詩之雅頌亦自西周始¶
　　　凡是清歌妙舞未有不從西出者八音之音以¶
　　　金為主五方之樂惟西是承雖曰人為亦莫非¶
　　　禀五行之精氣而然¶
<pb:KR2d0006_WYG_054-41a>¶
邯鄲歌(今趙/州)長平行(秦白起所坑/趙降兵處)故絳行(晉雖遷新田/以舊地為故)¶
(絳/)西長安行　臨碣石(平州之地臨北海禹所導河/從此入海故曰碣石送反潮)白¶
銅鞮歌亦曰襄陽蹋銅鞮　南郡歌(今南/陽也)荆州歌(今荆/南府)¶
陳歌　吳歌　鄴都引　蔡歌行　越城曲　越謡¶
孟門行　燕支行　汾陰行　新昌里　洛陽陌　大¶
堤曲　出自薊北門行　江南行　江南思　長干行¶
　　道路六曲¶
陰山道　太行路　行路難　變行路難　沙路曲¶
<pb:KR2d0006_WYG_054-41b>¶
沙隄行¶
　　時景二十五曲¶
陽春歌(楚/曲)青陽歌　春日行　秋風辭(帝幸河東祠后/土顧視帝京欣)¶
(然中流與羣臣/宴上賦秋風)北風行　苦熱行　秋歌　朝歌　晨¶
風歌　朝來曲　夜夜曲　夜坐吟　遥夜吟　春旦¶
有所思　元雲　朝雲　雷歌　驚雷歌　雪歌　胥¶
臺露　白日歌　明月篇　明月子　日出行　日與¶
月¶
<pb:KR2d0006_WYG_054-42a>¶
　　人生四曲¶
百年歌(陸機作十年為一章共/十章言句泛濫無可采)人生　老年行　老詩¶
　　人物九曲¶
大禹　成連　湘東王　祖龍行　百里奚　項王亦¶
曰蓋世　楚王曲　安定侯曲　李延年歌¶
　　神仙二十二曲(隠逸/)　(漁父/)¶
歩虛辭　神仙篇　外仙篇　升仙歌　升天行　仙¶
人篇　遊仙篇　仙人覽六著篇　海漫漫　桃源行¶
<pb:KR2d0006_WYG_054-42b>¶
　上雲樂亦曰洛濵曲　武林深行(一曰武/溪深行)招隠(本楚/辭漢)¶
(淮南王安小山所作言山中不可久留或言即安所作/也後人改為五言若晉左思杖䇿招隠數篇是也晉王)¶
(康琚又作反招隠舊説淮南書有小/山亦有大山亦猶詩有小雅有大雅)反招隠　四皓¶
蕭史曲　方諸曲　王喬歌　元丹邱歌　紫谿翁歌¶
(序云紫谿翁過甪里先/生舉酒相屬醉而歌)漁父　歸去來引¶
　　&KR0394;竺四曲¶
舍利弗　法夀樂　阿𨚗瓌　摩多樓子¶
　　蕃音四曲¶
<pb:KR2d0006_WYG_054-43a>¶
于闐採花　高句麗　紀遼東(隋煬帝為遼東/之役而作是詩)出蕃曲¶
　　山水二十四曲(登臨/)　(泛渡/)¶
桐栢山(山在唐州桐栢縣/淮水發源之處)華陰山(在華州/西嶽)巴東三峽歌¶
　淫豫歌亦曰灧豫歌(其辭云淫豫大如服瞿唐不可/觸金沙浮轉多桂浦忌經過此)¶
(舟人商客刺水行舟之歌亦非簡文所作也蜀江有瞿/唐之患桂江有桂浦之難故過瞿唐者則凖灧豫渉桂)¶
(浦者則凖金沙又有灧豫如馬瞿唐莫下/灧豫如象瞿唐莫上之語是單言瞿唐也)河上之水歌¶
　曲池之水歌　東海　小臨海歌　江上曲　江臯¶
曲　方塘含白水歌　日暮望涇水　曲江登山曲¶
<pb:KR2d0006_WYG_054-43b>¶
巫山　中流曲　濟黄河　渡易水曲　桂楫泛河中¶
　登名山行　昆明春水滿(此唐貞元中作也自唐後/不都長安昆明池遂為民)¶
(田/矣)半路溪　泛水曲　幽澗泉¶
　　草木二十一曲(採種/)　(花菓/)¶
赤白桃李花亦曰桃李(唐高祖/時歌)秋蘭篇　芙蓉花　採¶
蓮曲　採菱曲　採菊　茱萸篇　蒲生歌　城上麻¶
　夾樹　夾樹有緑竹　緑竹　樹中草　冉冉孤生¶
竹(取古詩第一句作題按何偃/作此詩所言者婚姻之事)楊花曲　桃花曲　隋¶
<pb:KR2d0006_WYG_054-44a>¶
堤柳　種葛　江籬生幽渚　浮萍篇　桑條(太史迦/葉志忠)¶
(上桑條歌十二篇/言韋后當受命)¶
　　車馬六曲¶
車遙遙篇　高軒過　白馬篇亦曰齊瑟行　驅車¶
天馬歌　八駿圖¶
　　龍魚六曲(蟲豸/)¶
尺蠖　應龍篇　飛龍篇　飛龍引　枯魚　捕蝗¶
　　鳥獸二十一曲¶
<pb:KR2d0006_WYG_054-44b>¶
白虎行　烏栖曲　東飛伯勞歌　擬東飛伯勞　雙¶
燕　燕燕于飛　澤雉　滄海雀　空城雀　雀乳空¶
井中　鬬鷄　晨鷄高樹鳴　鴛鴦　鳴鴈行　鴻鴈¶
生北塞行　黄鸝飛上苑　飛來雙白鶴　雙翼　隻¶
翼　鳳凰曲　秦吉了¶
　　雜體六曲¶
雜曲　五雜組曲　寓言　雜體　藁砧亦曰藁砧今¶
何在　兩頭纎纎¶
<pb:KR2d0006_WYG_054-45a>¶
　　祀饗正聲序論¶
仲尼所以為樂者在詩而已漢儒不知聲歌之所在而¶
以義理求詩别撰樂詩以合樂殊不知樂以詩為本詩¶
以雅頌為正仲尼識雅頌之㫖然後取三百篇以正樂¶
樂為聲也不為義也漢儒謂雅樂之聲世在太樂樂工¶
能紀其鏗鏘鼓舞而不能言其義以臣所見正不然有¶
聲斯有義與其逹義不逹聲無寧逹聲不逹義若為樂¶
工者不識鏗鏘鼓舞但能言其義可乎譚河安能止渴¶
<pb:KR2d0006_WYG_054-45b>¶
畫餅豈可充饑無用之言聖人所不取或曰郊祀大事¶
也神事也燕饗常事也人事也舊樂章莫不先郊祀而¶
後燕饗今所采樂府反以郊祀為後何也曰積風而雅¶
積雅而頌猶積小而大積卑而高也所積之序如此史¶
家編次失古意矣安得不為之釐正乎¶
　　漢武帝郊祀之歌十九章¶
練時日一　帝臨二　青陽三　朱明四　西顥五¶
元㝠六　惟泰元七(建始初丞相匡衡奏罷/鸞輅龍鱗更定惟泰元)天地八(匡/衡)¶
<pb:KR2d0006_WYG_054-46a>¶
(奏罷黻繡周/張更定天地)日出入九　天馬十(元狩三年渥洼水生/馬作太初四年伐大)¶
(宛得宛/馬作)天門十一　景星十二(元鼎五年得/鼎汾陰作)齊房十三¶
(元狩二年芝生/甘泉齊房作)皇后十四　華煜煜十五　五神十六¶
　朝隴首十七(元狩元年行幸/雍獲白麟作)象載瑜(太始三年行幸/東海獲赤鴈作)¶
赤蛟十九¶
　　班固東都五詩¶
明堂　辟雍　靈臺　寳鼎　白雉¶
　臣謹按古詩風雅皆無序惟頌有序者以風雅者所¶
<pb:KR2d0006_WYG_054-46b>¶
　采之詩也不得其始兼所用之時随其事宜亦無定¶
　着或於一篇之中但取一二句以見意而已不必序¶
　也頌者係乎所作而獨用之廟樂不可用於郊天柴¶
　望不可用於講武所以蔡邕獨斷惟載頌序以為祀¶
　典而風雅本無序也自齊魯韓毛四家之説起各為¶
　風雅之序度其初意只欲放頌詩之序而為之其實¶
　不知風雅無用於序有序適足以惑頌聲也今觀漢¶
　武十九章郊祀歌即詩可見者則無序非憑詩可見¶
<pb:KR2d0006_WYG_054-47a>¶
　者必言所作之始可謂得古頌詩之意矣風雅之詩¶
　皆不得其始其間有得於甘棠之美召伯常棣之思¶
　周公豈無一二以用之不繫於其始不必序也樂府¶
　之詩亦皆不得其始其間有得於採桑之女子渡河¶
　之狂夫豈無一二亦以用之不繫於其始不必序焉¶
　觀頌詩與郊祀之詩皆言所作之始風雅詩與樂府¶
　所採之詩不言其始之作則可以知漢人之迹近於¶
　三代故詩章相襲自然相應如此後之人則逺矣按¶
<pb:KR2d0006_WYG_054-47b>¶
　郊祀十九章皆因一時之盛事為可歌也而作是詩¶
　各有其名然後随其所用故其詩可采魏晉則不然¶
　但即事而歌如夕牲之時則有夕牲歌降神之時則¶
　有降神歌既無偉績之可陳又無題命之可紀故其¶
　詩不可得而採如随廟立舞酌獻登歌各逐時代而¶
　匪流通亦不可得而援也惟梁武帝本周九夏之名¶
　以作十二雅庶可備編采之後¶
　　梁武帝雅歌十二曲¶
<pb:KR2d0006_WYG_054-48a>¶
俊雅(取禮記司徒論選士之秀者而升之學曰俊士/也衆官出入奏俊雅二郊太廟明堂三朝同用)¶
皇雅(取詩皇矣上帝臨下有赫也皇/帝出入奏皇雅二郊太廟同用)¶
允雅(取詩君子萬年永錫祚允也/皇太子出入奏之三朝用焉)¶
寅雅(取尚書周官貳公𢎞化寅亮天地/也王公出入奏寅雅三朝用焉)¶
介雅(取詩君子萬年介爾景福也/上夀酒奏介雅三朝用焉)¶
需雅(取易雲上於天需君子以飲食/宴樂也食舉奏需雅三朝用焉)¶
雍雅(取禮記大享客出以雍徹/也徹饌奏雍雅三朝用焉)¶
滌雅(取禮記帝牛必在滌三月也牲出/入奏滌雅北郊明堂太廟同用)¶
<pb:KR2d0006_WYG_054-48b>¶
牷雅(取春秋左傳牲牷肥腯也薦毛/血奏牷雅北郊明堂太廟同用)¶
諴雅(取尚書至諴感神也南北郊明堂太/廟並同用諴雅降神及迎送奏之)¶
獻雅(取禮記祭統尸飲五君洗玊爵獻卿今之飲福酒/亦古獻爵之義也皇帝飲酒奏獻雅北郊明堂太)¶
(廟同/用)¶
禋雅(取周禮大宗伯以禋祀祀昊天上帝也/北郊明堂太廟之禮埋燎俱奏禋雅)¶
　有宗廟之樂有天地之樂有君臣之樂尊親異制不¶
　可以不分幽明異位不可以無别按漢叔孫通始定¶
　廟樂有降神納爼登歌薦祼等曲武帝始定郊祀之¶
<pb:KR2d0006_WYG_054-49a>¶
　樂有十九章之歌明帝始定黄門鼓吹之樂天子所¶
　以宴羣臣也嗚呼風雅頌三者不同聲天地宗廟君¶
　臣三者不同禮自漢之失合雅而風合頌而雅其樂¶
　已失而其禮猶存至梁武十二曲成則郊廟明堂三¶
　朝之禮展轉用之天地宗廟君臣之事同其事矣此¶
　禮之所以亡也雖曰本周九夏而為十二雅然九夏¶
　自是樂奏亦如九淵九莖可以播之絲竹有譜無辭¶
　而非雅頌之流也¶
<pb:KR2d0006_WYG_054-49b>¶
　　唐雅樂十二和曲¶
豫和(以降天神冬至祀圜丘上辛祈榖孟夏雩季秋享/明堂朝日夕月廵守告于圜丘燔柴告至封祀泰)¶
(山類于上帝皆以圜鍾為宫三奏黄鍾為角太簇為徵/姑洗為羽各一奏文舞六成五郊迎氣黄帝以黄鍾為)¶
(宫赤帝以函鍾為徴白帝以太簇為商黒帝/以南吕為羽青帝以姑洗為角皆文舞六成)¶
順和(以降地祗夏至祭方丘孟冬祭神州地祇春秋社/廵狩告社宜于社禪社首山皆以函鍾為宫太簇)¶
(為角姑洗為徴南宫為羽各三奏文/舞八成望于山川以㽔賔為宫三奏)¶
永和(以降人鬼時享禘祫有事而告謁于廟皆以黄鍾/為宫三奏大吕為角太簇為徴應鍾為羽各二奏)¶
(文舞九成祀先農皇太子釋奠皆以姑洗為宫文舞三/成送神各以其曲一成蜡兼天地人以黄鍾奏豫和㽔)¶
<pb:KR2d0006_WYG_054-50a>¶
(賔姑洗太蔟奏順和無射夷則奏永和/六均皆一成以降神而送神以豫和)¶
肅和(登高以奠玉帛于天神以大吕為宫于地祗以應/鍾為宫于宗廟以圜鍾為宫祀先農釋奠以南吕)¶
(為宫望于山川/以函鍾為宫)¶
雍和(凡祭祀以入爼天神之爼以黄鍾為宫地祗之爼/以太簇為宫人鬼之爼以無射為宫又以徹豆凡)¶
(祭祀爼入之後接/神之曲亦如之)¶
夀和(凡以酌獻飲福/以黄鍾為宫)¶
太和(以為行節亦以黄鍾為宫凡祭祀天子入門而即/位與其升降至于還次行則作止則止其在朝廷)¶
(天子將自内出撞黄鍾之鐘右五鐘應乃奏之其禮畢/興而入撞蕤賔之鐘左五鐘應乃奏之皆以黄鍾為宫)¶
<pb:KR2d0006_WYG_054-50b>¶
舒和(以出入二舞及皇太子王公羣后國老若皇后之/妾御皇太子之宫臣出入門則奏之皆以太簇為)¶
(商/)¶
昭和(皇帝皇太/子以舉酒)¶
休和(皇帝以飯以肅拜三老皇太/子亦以飯皆以其用之律均)¶
正和(皇后受/冊以行)¶
承和(皇太子在其宫有㑹以行若駕出則撞黄鍾奏承/和出太極門而奏采齊至于嘉徳門而止其還也)¶
(亦/然)¶
　祖孝孫本梁十二雅以作十二和故可采也周太祖¶
<pb:KR2d0006_WYG_054-51a>¶
　迎魏帝入關平荆州大獲梁氏之樂乃更為九夏之¶
　奏皇帝出入奏皇夏賔出入奏昭夏蕃國客出入奏¶
　納夏有功臣出入奏章夏皇后進羞奏齊夏宗室㑹¶
　聚奏族夏上酒宴樂奏陔夏諸侯相見奏驁夏雖曰¶
　本於成周賔揆之樂抑亦取於梁氏十二雅有其議¶
　而未能行後復變更大抵自兩朝以來祀饗之章随¶
　時改易任理不任音任情不任樂明樂之人不能主¶
　樂主樂之司未必明樂所行非所作所作非所行惟¶
<pb:KR2d0006_WYG_054-51b>¶
　梁武帝自曉音律又詔百司各陳所聞帝自糾擿前¶
　違裁成十二雅付之大樂自此始定雖制作非古而¶
　音聲有倫凖十二律以法天之成數故世世因之而¶
　不能易也¶
　　祀饗别聲序論¶
正聲者常祀饗之樂也别聲者非常祀饗之樂也出於¶
一時之事為可歌也故備於正聲之後¶
　　漢三侯之章¶
<pb:KR2d0006_WYG_054-52a>¶
大風歌亦曰風起之詩¶
　　　右高祖既定天下過沛與故人父老飲極懽哀¶
　　　之情而作是詩令沛中童兒百二十人習而歌¶
　　　之至孝恵時以沛宫為原廟令歌兒習吹以相¶
　　　和得以四時歌舞於廟常以百二十人為之文¶
　　　景之間禮官亦肄業¶
　　漢房中祠樂十七章¶
房中樂本周樂秦改曰夀人漢恵改曰安世樂¶
<pb:KR2d0006_WYG_054-52b>¶
　　　右房中樂者婦人禱祠於房中也故宫中用之¶
　　　漢房中祠樂乃高祖唐山夫人所作也高祖好¶
　　　楚聲故房中樂楚聲也孝恵二年使樂府令夏¶
　　　侯寛備其簫管更名曰安世樂¶
　　隋房内曲二首¶
地厚　天高¶
　　　右高祖龍潛時頗好音樂常倚琵琶作歌二首¶
　　　名曰地厚天高託言夫婦之義因即取之為皇¶
<pb:KR2d0006_WYG_054-53a>¶
　　　后房内曲命婦人并登歌上夀並用之¶
　　梁武帝述佛法十曲¶
善哉　大樂　大歡　天道　仙道　神王　龍王¶
滅過惡　除愛水　斷苦轉¶
　　陳後主四曲¶
黄鸝留　玉樹後庭花　金釵兩臂垂(或言隋/煬帝作)堂堂¶
　　北齊後主二曲¶
無愁　伴侣¶
<pb:KR2d0006_WYG_054-53b>¶
　　唐七朝五十五曲(舞曲夷樂並不在此/)¶
傾盃曲(長孫無/忌作)樂社樂曲(魏徴/作)英雄樂曲(虞世/南作)黄驄疊¶
曲(太宗破竇建徳也乗馬名黄驄驃及征高/麗死於道頗哀之命樂工製黄驄疊曲)¶
　　　右四曲太宗因内宴詔無忌等作之皆宫調也¶
景雲河清歌(亦名燕歌高宗即位景雲見河/水清張文收采古義為此歌焉)慶善樂¶
破陣樂　承天樂　一戎大定樂(將伐高麗宴洛陽城/門觀屯營敎舞按親)¶
(征用武/之勢)八紘同軌樂(象高麗平/天下大定)夷美賔曲(遼東平李勣/作是曲以獻)¶
　　　右七曲高宗朝所作也¶
<pb:KR2d0006_WYG_054-54a>¶
　　立部伎八曲(太常選坐部伎無性識者退入立部/伎又選立部伎無性識者退入雅樂)¶
　　(部則雅/聲可知)¶
一安舞　二太平樂(安舞太平並/周隋遺音)三破陣樂　四慶善¶
樂　五大定樂　六上元樂　七聖夀樂　八光聖樂¶
　　坐部伎六曲¶
一燕樂　二長夀樂　三天授樂(武后天/授年作)四鳥歌萬嵗¶
樂(武后時有鳥/能人言萬嵗)五龍池樂(明皇為平王時賜第隆慶坊/坊之南地忽變為池中宗泛)¶
(以厭其祥明皇即/位乃作龍池樂)六小破陣樂　夜半樂(明皇自潞州/還京師舉兵)¶
<pb:KR2d0006_WYG_054-54b>¶
(夜半誅韋后故作/夜半樂還京樂)還京樂　文成曲(明皇/作)霓裳羽衣曲¶
(河西節度使楊敬忠獻一説羅公逺與明皇遊月宫見/仙女數百皆素練霓衣舞問其曲曰霓裳羽衣帝默記)¶
(其音調而還/故作是曲)元眞道曲(道士司馬承/禛奉詔作)大羅天曲(茅山道/士李㑹)¶
(元/作)紫清上聖道曲(工部侍郎/賀知章作)景雲　九眞　紫極　小¶
長夀　承天樂　順天樂(六曲並太清宫成/太常卿韋縚作)君臣相遇¶
樂曲(商調韋/縚作)荔枝香(明皇幸驪山楊貴妃生日命小部/張樂長生殿因奏新曲未有名㑹)¶
(南方進荔枝/故名荔枝香)棃園法曲(法曲本隋樂其音清而近雅煬/帝厭其聲淡明皇愛之選坐伎)¶
(三百教於棃園宫女/數百亦為棃園弟子)凉州　伊州　甘州(天寳樂曲皆/以邊地名之)¶
<pb:KR2d0006_WYG_054-55a>¶
(又詔道調法曲與/胡部新聲合作)千秋節(明皇/生日)¶
　　　右三十四曲並明皇朝所作也¶
寳應長寧樂(代宗由廣平王復二京棃園供奉/官劉日進作以獻十八曲宫調)廣平太¶
一樂(大歴元/年作)¶
　　　右二曲代宗朝所作也¶
定難曲(河東節度/馬燧獻)中和樂(徳宗生/日自作)繼天誕聖樂(徳宗生/日昭義)¶
(節度王䖍休所/獻以宫為調)孫武順聖樂(山南節度/于頔所獻)¶
　　　右四曲徳宗朝所作也¶
<pb:KR2d0006_WYG_054-55b>¶
雲韶法曲　霓裳羽衣舞曲¶
　　　右二曲文宗詔太常卿馮定采開元雅樂作也¶
　　　臣下功高者賜之樂又改法曲為仙韶曲¶
萬斯年曲¶
　　　右一曲武宗朝李徳裕命樂工作萬斯年以獻¶
播皇猷曲¶
　　　右一曲宣宗每宴羣臣備百戲帝自製新曲故¶
　　　有播皇猷之作¶
<pb:KR2d0006_WYG_054-56a>¶
　　文武舞序論¶
古有六舞後世所用者韶武二舞而已後世之舞亦随¶
代皆有制作每室各有形容然究其所常用及其制作¶
之宜不離是文武二舞也臣疑三代之前雖有六舞之¶
名徃徃其事所用者亦無非是文武二舞故孔子謂韶¶
盡美矣又盡善也武盡美矣未盡善也不及其他誠以¶
舞者聲音之形容也形容之所感發惟二端而已自古¶
制治不同而治具亦不離文武之事也然雲門大咸大¶
<pb:KR2d0006_WYG_054-56b>¶
韶大夏大濩大武凡六舞之名南陔白華華黍崇丘由¶
庚由儀凡六笙之名當時皆無辭故簡籍不𫝊惟師工¶
以譜奏相授耳古之樂惟歌詩則有辭笙舞皆無辭故¶
大武之舞秦始皇改曰五行之舞大韶之舞漢高帝改¶
曰文始之舞魏文帝復文始曰大韶舞五行舞曰大武¶
舞並有譜無辭雖東平王蒼有武徳舞之歌未必用之¶
大抵漢魏之世舞詩無聞至晉武帝泰始九年荀朂曾¶
典樂更文舞曰正徳武舞曰大豫使郭夏宋識為其舞¶
<pb:KR2d0006_WYG_054-57a>¶
節而張華為之樂章自此以來舞始有辭舞而有辭失¶
古道矣¶
　　文武舞二十曲¶
晉文舞曰正徳舞武舞曰大豫舞¶
宋文舞曰前舞武舞曰後舞¶
梁武舞曰大壯舞文舞曰大觀舞¶
隋文舞武舞¶
唐文舞曰治康舞武舞曰凱安舞¶
<pb:KR2d0006_WYG_054-57b>¶
　　唐三大舞¶
七徳舞(本名秦王破陣樂太宗為秦王破劉武周軍中/相與作秦王破陣樂及即位宴㑹必奏之乃制)¶
(舞圖左圓右方先偏後伍交錯屈伸以象魚麗鵝鸛後/令魏徴褚亮虞世南李伯藥更制歌辭名曰七徳舞元)¶
(日冬至朝㑹慶賀與九功舞/同奏後又改為神功破陣樂)¶
九功舞(本名功成慶善樂太宗生於慶善宫貞觀六年/幸之宴從臣賞賜閭里同漢沛宛帝歡甚賦詩)¶
(起居郎吕才被之管弦名曰功成慶善樂號九功舞進/蹈安徐以象文徳麟徳三年詔郊廟享宴奏文舞用功)¶
(成慶善樂武舞/用神功破陣樂)¶
上元舞(高宗所作也大/祠享皆用之)¶
<pb:KR2d0006_WYG_054-58a>¶
　　　右三大舞唐之盛樂也然後世所行者亦惟二¶
　　　舞而已神功破陣樂有武事之象功成慶善樂¶
　　　有文事之象五代因之晉用九功舞改曰觀象¶
　　　舞用七徳舞改曰講功舞周用觀象改為崇徳¶
　　　舞用講功改為象成舞按唐人降神用文舞送¶
　　　神用武舞其餘即奏十二和之樂每室酌獻一¶
　　　曲則别立舞名至今不替焉然每室之舞蓋本¶
　　　於梁自梁以來紛然出於私意莫得而紀¶
<pb:KR2d0006_WYG_054-58b>¶
　¶
　¶
　¶
　¶
　¶
　¶
　¶
　通志卷四十九¶
