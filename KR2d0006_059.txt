# -*- mode: mandoku-view; -*-
#+TITLE: 通志
#+DATE: 2015-08-24 22:28:10.681622
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷五十二
<pb:KR2d0006_WYG_059-1a>¶
欽定四庫全書¶
　通志卷五十二¶
　　宋　右　廸　功　即　鄭　樵　漁　仲　撰¶
　職官略第二¶
　　三公第一¶
　　三公總序(四輔二大附/)¶
記曰虞夏商周有師保有疑丞設四輔及三公(尚書大/傳曰古)¶
(者天子必有四鄰前疑後丞左輔右弼天子有問無以/對責之疑有志而不志責之丞可正而不正責之輔可)¶
<pb:KR2d0006_WYG_059-1b>¶
(揚而不揚責之弼其爵/視卿其禄視次國之君)不必備唯其人故天子無爵三¶
公無官參職天子(何官之稱天文三/台以三公法焉)伊尹曰三公調隂¶
陽九卿通寒暑大夫知人事列士去其私周成王作周¶
官立太師太傅太保曰三公論道經邦燮理隂陽立少¶
師少傅少保曰三孤貳公𢎞化寅亮天地以弼天子則¶
三太周之三公也故不以一職為官名(公八命也九命/則分陕為二伯)¶
又以三少為孤卿與六卿為九焉舜之於堯伊尹之於¶
湯周公召公之於周是其任也故周禮建外朝之法左¶
<pb:KR2d0006_WYG_059-2a>¶
九棘孤卿大夫位焉羣士在其後右九棘公侯伯子男¶
位焉羣吏在其後面三槐三公位焉州長衆庶在其後¶
三公壹命袞若有加則賜也不過九命(三公八命矣復/加一命則服袞)¶
(龍與王者之後同多於此則賜也非命服也虞夏之制/天子有日月星辰周禮曰諸公之服自袞冕而下如王)¶
(之/服)春秋九命則作伯尊公曰宰言於海内無不宰統焉¶
或說司馬主天司徒主人司空主土是為三公漢初唯¶
有太傅太尉後加置太師太保大司徒大司空王莽居¶
攝置四輔官後漢唯有太傅一人謂之上公及有太尉¶
<pb:KR2d0006_WYG_059-2b>¶
司徒司空而無師保太尉公主天(部太常衞/尉光禄勲)司徒公主¶
人(部太僕鴻/臚廷尉)司空公主地(部宗正少/府司農)而分部九卿(漢制/三公)¶
(號稱萬石其俸月各三百五十斛/風俗通云三公一嵗共食萬石也)盖多以九卿為之若¶
天地災變則皆冊免自太尉徐防始焉漢制三公不與¶
盗賊若領兵入見皆交㦸义頸而前(使虎賁執刃扶之/也魏武為司空破)¶
(張繡入覲天子亦行此制汗/流洽背自此不復朝覲也)朝臣見三公皆拜天子御¶
座即起在輿為下凡拜公天子臨軒六百石以上悉㑹¶
直事卿贊拜御史授印綬公三讓然後受至安帝時三¶
<pb:KR2d0006_WYG_059-3a>¶
府任薄選舉誅賞一由尚書其災眚變咎則免公台靈¶
帝臨朝始遣使者就長安拜張温為太尉三公在外自¶
温始也至獻帝建安十三年乃罷三公官魏初復置與¶
後漢同(有太傅太尉/司徒司空)然皆無事不與朝政初封司空崔¶
林為安陽亭侯三公封列侯自林始也黄初二年又分¶
三公戸邑封子弟各一人為列侯末年増置太保晉武¶
帝即位之初以安平王孚為太宰鄭沖為太傅王祥為¶
太保義陽王子初為太尉何曽為司徒荀顗為司空石¶
<pb:KR2d0006_WYG_059-3b>¶
苞為司馬陳騫為大将軍凡八公同時並置唯無丞相¶
焉時所謂八公同辰攀雲附翼者也遂以太傅太保為¶
上公論道經邦燮理隂陽無其人則闕盖居者甚寡(諸/公)¶
(品第一食俸日五斛太康二年又給絹春百疋秋二百/疋綿二百斤元康元年給米田十頃騶十人立夏以後)¶
(不及田者食俸一年又給虎賁二/十人持班劒給朝車駕安車黑馬)其太尉司徒司空自¶
漢歴魏皆為三公及晉迄于江左相承不改前代三公¶
冊拜皆設小㑹所以崇宰輔之制也自魏末廢而不行¶
至晉拜石鑒為左光禄大夫開府領司徒始有詔令㑹¶
<pb:KR2d0006_WYG_059-4a>¶
遂以為常宋皆有八公之官而不言為八公也齊時三¶
公唯有太傅梁有丞相太宰太傅太保大司馬大将軍¶
太尉司徒司空開府儀同三司等官諸公及從公開府¶
者亦置官屬陳以丞相太宰太傅太保大司馬大将軍¶
並為贈官三公之制開黄閤㕔事置鴟尾後魏以太師¶
太傅太保謂之三師上公也大司馬大将軍謂之二大¶
太尉司徒司空謂之三公北齊皆有三師二大三公之¶
官並置府其府三門當中門黄閤設内屏三師二大置¶
<pb:KR2d0006_WYG_059-4b>¶
佐吏則同太尉府後周置六卿之外又改三師官謂之¶
三公兼置三孤以貳之而以司徒為地官大司馬為夏¶
官司空為冬官如姬周之制無復太尉三師之號宣帝¶
又置四輔官(以大冢宰越王盛為大前疑蜀國公尉遲/迥為大右弼申國公李穆為大左輔隋國)¶
(公揚堅為/大後丞)隋置三師不主事不置府僚俱與天子坐而¶
論道置太尉司徒司空以為三公參議國之大事依北¶
齊置府僚無其人則闕祭祀則太尉亞獻司徒奉俎司¶
空行掃除其位多曠攝行事尋省府僚佐置公則坐於¶
<pb:KR2d0006_WYG_059-5a>¶
尚書都省朝之衆務總歸於臺閣矣煬帝即位廢三師¶
官唐復置三師以師範一人儀刑四海置三公以經邦¶
論道燮理隂陽(祭祀則與/隋制同)並無其人則闕天寳以前凡¶
三師公雖有其位而無其人¶
太師(古官紂時箕子周武王時太公成王時周公並為/太師周公薨畢公代之秦及漢初並無至平帝元)¶
(始元年初置以孔光居焉金印紫綬位在太傅上太保/次太傅漢東京又廢獻帝初董卓為太師卓誅又廢魏)¶
(世不置晉初置三公以景帝諱師故置太宰以代/太師之名秩増三司後魏北齊後周隋唐皆有之)¶
　臣謹按孔光為太師王莽為太傅光常稱疾不敢與¶
<pb:KR2d0006_WYG_059-5b>¶
　太后詔令太師無朝賜靈夀杖省中坐置几賜食十¶
　七物¶
太傅(古官周成王時畢公為太傅漢髙后元年初置太/傅金印紫綬初用王陵後省八年復置後省哀帝)¶
(元夀二年復置位在三公上平帝以孔光為之後漢有/太傅上公一人掌以善道無常職光武以卓茂為之薨)¶
(省明帝又以鄧禹為之其後毎帝初即位輙置太傅録/尚書事薨則省桓帝踐阼初加元服不復置傅但令太)¶
(尉胡廣司徒趙戒領尚書事至靈帝復以陳蕃為太傅/與廣参録尚書事魏初置太傅以鍾繇為之晉宋金章)¶
(紫綬進賢三梁冠介幘綘朝服佩山/元玉梁後魏北齊後周及唐皆有之)¶
　臣謹按鍾繇遷太傅有疾時華歆亦以髙年病朝見¶
<pb:KR2d0006_WYG_059-6a>¶
　皆使乘輿入殿就坐是後三公有疾遂以為故事¶
太保(古官太甲時伊尹周成王時召公皆為之漢平帝/元始元年始用王莽為之光武中興省魏初不置)¶
(末年始置以鄭冲為之位在三司上晉武初踐阼以王/祥為太保進爵為公加置七官之職太保所以訓䕶人)¶
(主導以徳義者也章綬佩服冠秩與太/傅同梁後魏北齊後周隋及唐皆有之)¶
　臣謹按晉汝南王亮為太宰録尚書事與太保衞瓘¶
　對掌朝政又衞瓘為太保以公就第置長史司馬從¶
　事中郎掾屬也¶
太宰(於商為六太於周為六卿亦曰冡宰周武時周公/始居之掌建邦之治秦漢魏並不置惟平帝加王)¶
<pb:KR2d0006_WYG_059-6b>¶
(莽號曰宰衡晉初依周禮偹置三公三公之職太師居/首以景帝名師故置太宰以代之而以安平獻王孚居)¶
(焉増掾屬十人盖為太師之互名非周冢宰之任也宋/大明中用江夏王義恭為之冠綬服秩悉與太傅同至)¶
(齊以為贈梁初有之至陳又以為贈有事則權兼之後/魏初無至孝荘時以太尉上黨王天穆為之增置佐史)¶
(北齊無聞後周文帝又依周禮建六官遂置天官大冡/宰卿一人掌邦治以建邦之六典佐皇帝治邦國自隋)¶
(而/無)¶
　臣謹按晉何曾為太宰朝㑹乘輿入朝劒履上殿如¶
　蕭何田千秋鍾繇故事¶
太尉(秦官漢因之金印紫綬掌武事漢文三年省景帝/三年復置其尊與丞相等五年又省元狩四年更)¶
<pb:KR2d0006_WYG_059-7a>¶
(名大司馬後漢建武二十七年復舊名為太尉公毎帝/初即位多與太傅同録尚書事府門無闕掌四方兵事)¶
(功課嵗盡則奏其殿最而行賞罰凡郊祀之事常亞獻/大喪則告謚南郊凡國有大造大疑則與司徒司空通)¶
(而論之國有過事與三公通諫諍之靈帝末劉虞為大/司馬而太尉如故自此則大司馬與太尉始並置矣魏)¶
(亦有之晉太尉進賢三梁冠介幘綘朝服金章紫綬佩/山元玉若郊廟冕服七旒元衣纁裳七章宋制武冠山)¶
(元玉齊制九旒後魏初與大将軍不並置正光之後/亦皆置焉歴七代唯後周無其餘皆有悉為三公)¶
　臣謹按月令曰孟夏太尉贊俊傑自上安下曰尉故¶
　武官咸以為號¶
司徒(古官少皥時祝鳩氏為之堯時舜為之舜攝帝位/命卨為司徒卨元孫之子曰㣲亦為夏司徒周時)¶
<pb:KR2d0006_WYG_059-7b>¶
(司徒為地官掌邦教秦置丞相有司徒漢初因之至哀/帝元夀二年罷丞相置大司徒後漢大司徒主徒衆教)¶
(民以禮義凡國有大疑大事與太尉同建武二十七年/去大為司徒公建安末為相國魏黄初元年改為司徒)¶
(晉司徒與丞相通職更置迭廢未嘗並立至永嘉元年/王衍為司徒東海王越為丞相始兩置焉宋制司徒金)¶
(章紫綬進賢三梁冠佩山元玉掌治民事郊祀則省牲/視滌濯大喪安梓宫凡四方功課嵗盡則奏其殿最而)¶
(行賞罰亦與丞相並置齊司徒之府領天下名數戶口/簿籍梁罷丞相置司徒歴代皆有至後周以司徒為地)¶
(官謂之大司徒卿掌邦教/職如周禮隋唐復為三公)¶
司空(古官少皥時鳴鳩氏為之舜攝帝位以禹為之卨/元孫之子曰㝠亦為夏司空湯以咎單為司空周)¶
(禮司空為冬官掌邦事凡營城起邑復溝洫修墳防之/事則議其利建其功四方水土功課嵗盡則奏其殿最)¶
<pb:KR2d0006_WYG_059-8a>¶
(而行賞罰凡國有大造大疑諌諍與太尉同秦無司空/置御史大夫漢初因之至成帝綏和元年始更名御史)¶
(大夫曰司空初改為司空時議者又以縣道官有獄司/空故復加大司空金印紫綬禄比丞相哀帝建武二年)¶
(復為御史大夫元夀二年復為大司空浚漢初為大司/空建武二十七年去大為司空公獻帝建安十二年又)¶
(罷司空置御史大夫自郄慮免不復補魏初又置司空/冠綬及郊廟之服與太尉同宋制進賢三梁冠佩山元)¶
(玉掌治水土祠祀掌掃除樂器大䘮掌将校復土歴代/皆有之至後周為冬官謂之大司空卿隋唐復為三公)¶
大司馬(古官也掌武亊少皥時瞗鳩氏為之堯時棄為/后稷兼掌司馬周時司馬為夏官掌邦政項羽)¶
(以曹咎周殷為大司馬漢初不置武帝元狩四年初罷/太尉置大司馬以冠将軍之號霍光以大司馬大将軍)¶
(輔政武帝又令大将軍驃騎将軍皆有大司馬之號宣/帝地節三年置大司馬以霍禹為之不冠将軍亦無印)¶
<pb:KR2d0006_WYG_059-8b>¶
(綬官屬成帝綏和元年初賜大司馬金印紫綬置官屬/禄比丞相去将軍哀帝建平二年復去大司馬印綬官)¶
(屬冠軍如故元夀二年復賜大司馬印綬官屬去将軍/位在司徒上始置大司馬議者以漢有軍侯千人司馬)¶
(官故加大王莽居攝以漢乃無小司徒而定司馬司空/之號並加大後漢光武建武二十七年省大司馬以太)¶
(尉代之故常與太尉迭置不並列至靈帝末始置司馬/魏文帝黄初二年復置大司馬以曹仁居之而太尉如)¶
(故則太尉大司馬大将軍各自為官位在三司上吴有/左右大司馬晉定令亦在三司上武冠絳朝服金章紫)¶
(綬佩山元玉與大将軍同宋時唯元嘉中用彭城王義/康為之冠玉與晉同至齊以為贈梁時置官屬陳以為)¶
(贈後魏北齊與大将軍為二大位居三師之下三/公之上後周以為夏官謂之大司馬卿自隋而無)¶
　臣謹按漢律丞相大司馬大将軍俸錢月六萬¶
<pb:KR2d0006_WYG_059-9a>¶
大将軍(見武/官類)¶
　　總叙三師三公以下官屬¶
三師(太師太傅太保/歴代多有之)一太(商建官有六太其一曰太宰/自周以後亦常有之餘五代)¶
(則/無)三公(太尉司徒司/空歴代有之)二大(大司馬大将軍/歴代亦有之)諸位從公(諸/将)¶
(軍及光禄大夫開府/者歴代亦時有之)官屬等漢有三師而不見官屬以¶
丞相為公置司直長史後改丞相為司徒則曰司徒司¶
直長史其太尉後改為大司馬綏和初始置長史一人¶
掾屬二十四人御屬一人令史二十四人改御史大夫¶
<pb:KR2d0006_WYG_059-9b>¶
為大司空置長史如中丞後漢初唯置太傅有長史一¶
人掾屬十人御屬一人後晉太師董卓嘗居之盖自為¶
也而不見官屬¶
太尉屬官有長史一人主諸曹事掾史屬二十四人(分/主)¶
(二千石長史遷除民戸祠祀農桑奏議詞訟/郵驛轉運盗賊罪法兵貨幣鹽鐡倉穀等事)黄閤主簿¶
(省録衆事掌/閤下威儀)記室令史(掌上章奏報後漢末陳琳阮瑀/皆為曹公記室軍國書檄皆所)¶
(作/)御屬(掌為公卿/閤下威儀)¶
司徒屬官有長史一人掾屬三十一人令史及御屬三¶
<pb:KR2d0006_WYG_059-10a>¶
十六人¶
司空屬官有長史一人掾屬二十九人令史及御屬三¶
十二人(正曰掾副曰屬漢舊注云公府掾比古元士三/命者也或曰漢初掾史辟皆上言之故有秩皆)¶
(比命士其所不言則為百石屬/其後皆自辟除故通為百石云)其大司馬屬官並同前¶
漢魏置太傅太保而不見官屬太尉司徒司空有長史¶
司馬從事中郎正行参軍大司馬亦有正行参軍也晉¶
有太宰太傅太保唯楊駿為太傅增祭酒為四人掾屬¶
二十人兵曹為左右也太宰太保官屬不見太尉司徒¶
<pb:KR2d0006_WYG_059-10b>¶
司空並有長史司馬太尉雖不加兵者吏屬皆絳服泰¶
始三年又置太尉軍参軍六人騎司馬五人官騎十人¶
而司徒加置左長史掌差次九品銓衡人倫冠綬與丞¶
相長史同主簿左右東西曹掾各一人若有所循行者¶
增置掾屬十人(武帝時司徒奏州郡農桑未有賞罰之/制冝遣屬循行詔遂使司徒督察州郡)¶
(播殖若有所循行者増掾屬十人又温/嶠請司徒置田曹掾州一人勸課農桑)初王渾遷司徒¶
仍加兵渾以司徒文官主吏不持兵及吏屬絳衣自以¶
非是舊典皆令皁服論者羙其謙而識禮司空府加置¶
<pb:KR2d0006_WYG_059-11a>¶
導橋掾一人餘略同後漢咸寜初詔以前太尉府為大¶
司馬府増置祭酒二人帳下司馬官騎大車鼓吹左右¶
光禄光禄三大夫開府者皆為位從公品秩俸賜儀制¶
與諸公同加兵者增置司馬一人從事中郎二人主簿¶
記室都督各一人舍人四人兵鎧士曹營軍刺姦帳下¶
都督外都督令史各一人(主簿以下令史/以上皆綘服)司馬給吏卒¶
如長史從事中郎給侍二人主簿記室都督各給侍一¶
人其餘臨時增崇者則裒加因其時為節文不為定制¶
<pb:KR2d0006_WYG_059-11b>¶
(其祭酒掾屬白盖小車大軺車施耳後戸皁輪犢/車各一乗自祭酒以下令史以上皆皁零辟朝服)其為¶
持節都督者增参軍為六人其餘如常加兵公制宋有¶
太傅太保太宰太尉司徒司空大司馬諸府皆有長史¶
一人将軍一人又各置司馬一人而太傅不置長史掾¶
屬亦與漢略同自江左以来諸公置長史倉曹掾戶曹¶
屬東西閤祭酒各一人主簿舍人二人御屬二人令史¶
無定員領兵者置司馬一人從事中郎二人參軍無定¶
員加崇者置左右長史司馬從事中郎四人掾屬四人¶
<pb:KR2d0006_WYG_059-12a>¶
則倉曹增置屬戸曹置掾加崇極於此也其司徒府若¶
無公唯省舍人其府常置其職僚異於餘府有左右長¶
史東西曹掾屬餘則同矣餘府有公即置無則省齊有¶
太宰大司馬並為贈官無僚屬太尉司徒司空是為三¶
公特進位從公諸開府儀同三司位從公開府儀同如¶
公凡公督府置佐長史司馬各一人諮議参軍二人諸¶
曹有録事功曹記室戶曹倉曹中兵外兵騎兵長流賊¶
曹城局法曹田曹水曹鎧曹集曹右戶十八曹局曹以¶
<pb:KR2d0006_WYG_059-12b>¶
上署正参軍法曹以下署行参軍各一人其行参軍無¶
署者為兼員其公府佐吏則從事中郎二人倉曹掾戶¶
曹屬東西閤祭酒各一人主簿舍人御屬二人加崇者¶
則左右長史四人中郎掾屬並增數其未及開府則亦¶
置佐吏其數有减小府無長流置防禁参軍初晉令公¶
府長史著朝服自宋大明以来著朱衣梁武帝受命之¶
初官班多同宋齊之舊有丞相太宰太傅太保大司馬¶
太尉司徒司空開府儀同三司等官諸公及位從公開¶
<pb:KR2d0006_WYG_059-13a>¶
府者置官屬有長史司馬諮議参軍掾屬從事中郎記¶
室主簿列曹参軍行参軍舍人等官其司徒則有左右¶
二長史(禇球為司徒左長史加/貂台佐加貂自球始也)又增置左西掾屬一人¶
自餘僚佐同於二府有公則置無則省而司徒無公唯¶
省舍人餘官常置開府儀同三司位次三公左右光禄¶
大夫優者則加之曰三公置官屬陳三師二大並為贈¶
官而無僚屬其三公有府長史司馬諮議参軍從事中¶
郎掾曹屬主簿祭酒録事記室正参軍板正参軍後魏¶
<pb:KR2d0006_WYG_059-13b>¶
三師無官屬後又置太宰以元天穆為之增置佐吏三¶
公及二大並有長史司馬諮議参軍從事中郎掾屬主¶
簿録事参軍功曹記室戶曹中兵等参軍諸曹行参軍¶
祭酒参軍事長兼行参軍都䕶(其太尉司徒與二大屬/官階同唯司空府官毎)¶
(降一/階)北齊三師二大三公各置長史司馬諮議参軍從¶
事中郎掾屬主簿録事功曹記室戸曹倉曹中兵騎兵¶
長流城局刑獄等参軍東西閤祭酒参軍事法墨田水¶
鎧集士等曹行参軍督䕶等員(司徒則加/左右長史)長史(主/吏)司馬¶
<pb:KR2d0006_WYG_059-14a>¶
(主/将)舍人(主閤/内亊)皆自秦官也從事中郎(從事中郎漢末官/也陳湯為大将軍)¶
(王鳯從事中郎在主簿/上其掌秩與長史同)掾屬(主諸/曹事)主簿(所主與舍人同/祭酒所主亦同)¶
令史(主諸曹/文書)此皆自漢官也御屬参軍自後漢也(孫堅/参驃)¶
(騎将軍事是也参/軍所主與掾屬同)其儀同三司如開府者亦置長史以¶
下官屬而減記室倉城屬田水鎧士等七曹各一人(其/品)¶
(亦下三公府一階其三師/二大佐吏則同太尉府也)後周以太師太傅太保為三¶
公而不見僚屬隋三師亦不見官屬而三公依北齊置¶
府僚後省府及僚佐置公則坐於尚書都省朝之衆務¶
<pb:KR2d0006_WYG_059-14b>¶
總歸於臺閣唐三師三公並無官屬¶
　　宰相第二¶
　　宰相總序(官屬附/)¶
黄帝得六相而天地治神明至虞舜臣堯舉八愷使主¶
后土以揆百事莫不時叙地平天成舉八元使布五教¶
于四方内平外成謂之十六相及成湯居亳初置二相¶
以伊尹仲虺為之武丁得傅說爰立作相王置諸其左¶
右周時召公為保周公為師相成王為左右亦其任也¶
<pb:KR2d0006_WYG_059-15a>¶
秦悼武王三年始置丞相官以樗里疾甘茂為左右丞¶
相荘襄王又以呂不韋為丞相及始皇立尊不韋為相¶
國則相國丞相皆秦官(又漢官儀云/皆六國時官)金印紫綬掌丞天¶
子助理萬㡬秦初有左右至二世復有中丞相(二世已/誅李斯)¶
(乃拜趙髙為中丞相/事無大小皆决之)漢髙帝即位一丞相綠綬以蕭何¶
為之及誅韓信乃拜何為相國何薨以曹参為之孝惠¶
髙后置左右丞相文帝二年復置一丞相月俸錢六萬¶
成帝綏和元年御史大夫何武建言古者民謹事約國¶
<pb:KR2d0006_WYG_059-15b>¶
之輔佐必得聖賢然猶則天三光偹三公官各有分職¶
今末俗之弊政事煩多宰相之才不能及古而今丞相¶
猶兼三公之事所以大化乆未洽也冝建三公官定卿¶
大夫之任分職授政以考功效於是上拜曲陽侯王根¶
為大司馬而何武自御史大夫改為大司空皆金印紫¶
綬比丞相則三公俱為宰相(漢御史大夫副丞相事若/今之同平章事及参知㡬)¶
(務之類所以漢書云薛貢韋匡迭為宰相薛宣韋賢匡/衡則是丞相而貢禹但為御史大夫又蕭望之謂朱雲)¶
(曰吾偹位将相蕭嘗任/御史大夫及前将軍)至哀帝復罷大司空(大司空朱/博奏曰帝)¶
<pb:KR2d0006_WYG_059-16a>¶
(王之道不必相襲髙祖置御火大夫次丞相典正法度/以職相参歴載二百天下安寕今更大司空與丞相同)¶
(位故事選郡國守相髙第為中二千石中二千石為御/史大夫任職者為丞相位次有叙所以尊聖徳重國相)¶
(也今中二千石未更御史而為丞相非所以重國政/也願罷大司空以御史大夫為百寮師表帝從之)元¶
夀二年更名丞相為大司徒初漢制常以列侯為相唯¶
公孫𢎞布衣數年登相位武帝乃封為平津侯其後為¶
故事至丞相而封自𢎞始也(到光武絶不復侯或自以/際㑹援立見封漢儀注曰)¶
(御史大夫為丞相更春乃封故先賜爵闗内侯/李竒曰以冬月非封侯故且先賜爵闗内侯)白事教¶
令稱曰君侯春秋之義尊上公謂之宰言海内無不統¶
<pb:KR2d0006_WYG_059-16b>¶
焉故丞相進天子御座為起在輿為下丞相有病皇帝¶
法駕親至問疾從西門入(丞相有疾御史大夫三朝問/起居百寮亦然後漢三公疾)¶
(令中黄門問疾魏晉即/黄門郎尤重者或侍中)及瘳視事尚書令若光禄大夫¶
賜以飬牛上尊酒(有天地大變天下大過則丞相以疾/聞皇帝使侍中持節乘四白馬賜上)¶
(尊酒十斛牛一頭䇿告殃咎使者回至半道丞相追上/病使者還来白事尚書以丞相不起病聞若丞相不勝)¶
(任使者奉䇿書駕駱馬即時布衣歩出府免為庶人若/丞相有他過使使者奉䇿書駕騅騩馬即時歩出府乘)¶
(棧車牝馬歸/田里思過)凡丞相府門無闑不設鈴鼓言其大開無¶
節限後漢廢丞相及御史大夫而以三公綜理衆務則¶
<pb:KR2d0006_WYG_059-17a>¶
三公復為宰相矣至於中年以後事歸臺閣則尚書官¶
為機衡之任至獻帝建安十三年復置丞相而以曹公¶
居之又有相國魏黄初元年改為司徒而文帝復置中¶
書監令並掌機宻自是中書多為樞機之任其後定制¶
置大丞相第一品後有相國齊王以司馬師為之髙貴¶
鄉公以司馬昭為之晉惠帝永寜元年罷丞相復置司¶
徒永昌元年罷司徒并丞相則與司徒不並置矣其後¶
或有相國或有丞相省置無常而中書監令常管機要¶
<pb:KR2d0006_WYG_059-17b>¶
多為宰相之任自魏晉以来相國丞相多非尋常人臣¶
之職(晉趙王倫梁王彤成都/王穎南陽王保並為之)元帝渡江以王敦為丞相¶
轉司徒茍組為太尉以司徒官屬并丞相為留府敦不¶
受成帝以王導為丞相罷司徒府以為丞相府導薨罷¶
丞相府復為司徒府宋孝武帝初唯以南郡王義宣為¶
丞相而司徒府始如故亦有相國丞相金章紫綬進賢¶
三梁冠絳服佩山元玉相國則緑盭綬也齊丞相不用¶
人以為贈官梁罷相國置丞相罷丞相置司徒陳又置¶
<pb:KR2d0006_WYG_059-18a>¶
相國位列丞相上并丞相並為贈官按自魏晉以来宰¶
相但以他官参掌機宻或委知政事者則是矣無有常¶
官其相國丞相或為贈官或則不置自為崇尊之位多¶
非人臣之職其真為宰相者不必居此官(魏文帝以劉/放孫資為中)¶
(書監令並掌機宻晉武帝詔以荀朂為中書監侍中毗/贊朝政張華為中書令侍中劉卞謂華曰公居阿衡之)¶
(地是也然或掌機宻或録尚書或綜機權或管朝政或/單侍中或給事中或受頋命皆為宰相也然侍中職任)¶
(機務之司不必他/名亦多為宰相)後魏舊制有大将軍不置太尉有丞¶
相不置司徒自正光以後始俱置之(神瑞元年置八大/人官總理萬機時)¶
<pb:KR2d0006_WYG_059-18b>¶
(號八/公)然而尤重門下官多以侍中輔政則侍中為樞宻¶
之任北齊乾明中置丞相河清中分為左右各置府僚¶
然而為宰相秉持朝政者亦多為侍中後周大冢宰亦¶
其任也其後亦置左右丞相大象二年以楊堅為大丞¶
相遂罷左右丞相官隋有内史納言(即中書/令侍中)是為宰相¶
亦有他官参與焉(栁述為兵部尚書参掌機宻又楊/素為右僕射與髙頻専掌朝政)唐¶
侍中中書令是真宰相(尚書左僕射亦嘗為宰相其間/或改為納言内史左相右相黄)¶
(門監紫薇令等名其本即侍中中書令也共有四員/其僕射貞觀末始加平章事方為宰相具僕射篇)其¶
<pb:KR2d0006_WYG_059-19a>¶
餘以他官参掌者無定員但加同中書門下三品(貞觀/十七)¶
(年以兵部尚書李勣同中書門下/三品同中書門下三品自此始也)及平章事知政事参¶
知政事参與政事及平章軍國重事之名者並為宰相¶
亦漢行丞相事之例也(韓安國為御史大夫行丞相事/後漢書曰周澤行司徒事如真)¶
自先天之前其員頗多景龍中至十餘人開元以来常¶
以二人為限或多則三人(武太后聖歴三年四月敕同/中書門下三品平章事賜㑹)¶
(並同中書門下三品例開元十年十一月敕自今以後/中書門下冝共食實封三百戶二十二年十一月制宰)¶
(相兼官者並/兩給俸禄)天寳十五載之後天下多難勲賢並建故¶
<pb:KR2d0006_WYG_059-19b>¶
偹位者衆然其秉鈞持衡亦一二人而已(舊制起居舍/人及起居郎)¶
(唯得對仗承㫖仗下之後謀議不得聞武太后時文昌/右丞姚璹以為帝王謨訓不可無紀若不宣自宰相史)¶
(官無從而知表請仗下所言軍國政要則宰相一/人撰録毎月封送史館謂之時政記自璹始也)舊制¶
宰相常於門下省議事謂之政事堂至永淳三年七月¶
中書令裴炎以中書執政事筆其政事堂合在中書遂¶
移在中書省開元十二年張說奏改政事堂為中書門¶
下其政事印亦改為中書門下之印(至徳二載三月宰/相分直主政事茟)¶
(毎一人知十日貞元十年五/月八日又分毎日一人執茟)¶
<pb:KR2d0006_WYG_059-20a>¶
丞相司直(漢武元狩五年置掌佐丞相舉不法位在司/𨽻校尉上翟方進為司直旬嵗間免兩司𨽻)¶
(後漢罷丞相光武以武帝故事置司徒司直居司徒府/助司徒督録諸州郡所舉上奏司直考察能否以别虛)¶
(實建武十一年省獻帝建安八年復置司直不屬司徒/掌督中都官不領諸州九年詔司直皆比司𨽻校尉坐)¶
(同席在上假/𫝊置也後無)¶
　臣謹按伏湛光武以其才任宰相拜為司直行大司¶
　徒事¶
丞相長史(漢文帝二年置一丞相有兩長史盖衆史之/長也職無不監介幘進賢一梁冠朱衣銅印)¶
(黄綬劉屈釐為左丞相分丞相兩史為兩府以待天下/遠方之選得賢則拜右丞相後漢建武中省司直有長)¶
<pb:KR2d0006_WYG_059-20b>¶
(史一人魏武為丞相以来置左右二長史而已丞相諸/曹史掾屬三十御屬一魏武為丞相置徴事二人舊有)¶
(東西曹自魏武大軍還鄴乃省西曹及咸熈中司馬昭/為相國相國府置中衛驍騎二将軍左右長史司馬從)¶
(事中郎主簿舍人参軍東西曹及戶賊金騎兵車鎧水/集法奏倉士馬媒等曹掾屬凡四十二人晉元帝以鎮)¶
(東大将軍為丞相府置從事中郎分掌諸曹有録事中/郎度支中郎三兵中郎其参軍則有諮議参軍二人主)¶
(諷議事江左初置軍諮祭酒有録事記室東曹西曹等/十三曹其後又置七曹宋武帝為相合中兵直兵置一)¶
(参軍曹則猶二也又有参軍督/䕶東曹督䕶二督䕶江左置也)¶
　　門下省第三¶
門下省後漢謂之侍中寺(嘉平六年/改侍中寺)晉志曰給事黄門¶
<pb:KR2d0006_WYG_059-21a>¶
侍郎與侍中俱管門下衆事或謂之門下省至齊亦呼¶
侍中為門下領給事黄門侍郎公車太學太醫等令丞¶
及内外殿中監内外驊騮廐散騎常侍給事中奉朝請¶
駙馬都尉等官梁門下省有侍中給事黄門侍郎四人¶
掌侍從儐相盡規獻納糾正違闕監合嘗御藥封璽書¶
後魏尤重北齊門下省掌獻納諌正及司進御之職有¶
侍中給事黄門侍郎各六人統左右局(左右局掌承/華閤内諸事)尚¶
食尚藥尚衣殿中(領殿中監掌駕前奏引行亊制諸/脩補東耕則進耜事隋改為殿内)凡¶
<pb:KR2d0006_WYG_059-21b>¶
六局焉隋門下省有納言二人給事黄門侍郎四人(煬/帝)¶
(减二/人)及散騎常侍諫議大夫等官並掌陪從朝直兼統¶
六局開皇三年罷門下省員外散騎常侍員煬帝即位¶
加給事員廢常侍諫議等官又改殿内省𨽻門下省唐¶
龍朔二年改門下省為東臺咸亨初復舊至武太后臨¶
朝光宅初改為鸞臺神龍初復舊開元元年改為黄門¶
省五年復舊有侍中二人黄門侍郎二人給事中四人¶
左散騎常侍二人諫議大夫四人典儀二人起居郎左¶
<pb:KR2d0006_WYG_059-22a>¶
補闕左拾遺各二人城門郎四人符寳郎四人𢎞文館¶
校書二人其餘小吏各有差¶
侍中(周公戒成王立政之篇所云常伯常任以為左右/即其任也秦為侍中本丞相吏也使五人徃来殿)¶
(内東廂奏事故謂之侍中漢侍中為加官凡侍中左右/曹諸吏散騎中常侍皆為加官漢儀注曰諸吏給事中)¶
(日上朝謁平尚書奏事分為左右曹所加或列侯将軍/卿大夫郎将都尉尚書太醫太官史令至郎中多至數)¶
(十人侍中中常侍得入禁中諸曹受尚書事諸吏得舉/法漢侍中冠武弁大冠亦曰惠文冠加金璫附蟬為文)¶
(貂尾為飾侍中服則左貂常侍服則右貂此本趙武靈/王胡服之制秦破趙得其冠以賜侍中漢則因之故便)¶
(繁左右與帝升䧏舊用儒者勲貴子弟樂其觀好至乃/襁褓坐受寵位俱帶脂粉綺襦紈袴鴟鴺冠直侍左右)¶
<pb:KR2d0006_WYG_059-22b>¶
(分掌乗輿服物下至褻噐虎子之屬武帝時孔安國為/侍中以其儒者特聼掌御唾壺朝廷榮之本有僕射二)¶
(人盖秦漢以侍中功髙者一人為僕射後光武改僕射/為祭酒或置或否而又屬少府掌贊導衆事顧問應對)¶
(法駕出則多識者一人負國璽操斬白蛇劒参乗餘皆/騎在乗輿後獻帝即位初置六人贊法駕出則次直侍)¶
(中一人䕶駕正直一人負璽陪乗不帶劒餘皆騎從殿/内門下衆亊皆掌之後選侍中皆舊儒髙德學識淵懿)¶
(仰占俯視切問近對喻㫖公卿上殿稱制秉笏陪見舊/在尚書令僕射下尚書上司𨽻校尉見侍中執版揖侍)¶
(中舊與中官俱止禁中因武帝時侍中莽何羅挾刃謀/逆由是出禁外有事乃召之畢即出王莽秉政侍中復)¶
(入與中官止禁中章帝元和中郭舉與後宫通㧞佩刀/驚上舉伏誅侍中由是復出外秦漢無定員蔡質漢儀)¶
(曰員本八人魏晋以来置四人别加官者則非數御登/樓與散騎常侍扶侍中居左常侍居右偹切問近對拾)¶
<pb:KR2d0006_WYG_059-23a>¶
(遺補闕及江左興寜四年桓温奏省二人後復舊侍中/漢代為親近之職魏晉選用稍増華重而大意不異武)¶
(冠綘朝服佩水蒼玉舊遷列曹尚書羙遷中領䕶吏部/尚書宋文帝元嘉中王華王曇首殷景仁等並為侍中)¶
(情任親宻齊侍中髙功者稱侍中祭酒其朝㑹多以羙/姿容者兼官永元三年東昏南郊不欲親朝事以主璽)¶
(陪乗前代未嘗有梁侍中髙功者在職一年詔加侍中/祭酒與散騎侍郎髙功者一人對掌禁令此頗為宰相)¶
(矣陳侍中亦如梁制後魏置六人加官在其數冝都王/穆夀廣平公張黎並以侍中輔政北齊侍中亦六人後)¶
(周初有御伯中大夫二人掌出入侍從屬天官府保定/四年改御伯為納言斯侍中之職也宣帝末又别置侍)¶
(中為加官隋又改侍中為納言置二人煬帝大業十二/年又改納言為侍内隋氏諱忠故也唐初為納言武德)¶
(四年改為侍中亦置二人龍朔二年改為左相咸亨元/年復舊光宅元年又改為納言神龍元年復為侍中開)¶
<pb:KR2d0006_WYG_059-23b>¶
(元元年又改為黄門監五年復為侍中天寳元年改為/左相至德初復為侍中自隋至唐皆為宰相舊班正三)¶
(品大歴二年升為從二品按令文掌侍從負賽獻替贊/相禮儀審署奏抄駁正違失監封題給驛劵監起居注)¶
(總判/省事)¶
　臣謹按晉武帝時彭權為侍中帝問侍臣髦頭之義¶
　何也權曰秦紀云秦國有怪獸觸山截波無不崩潰¶
　唯畏髦頭故使持之以衞至尊也¶
門下侍郎(秦官有黄門侍郎漢因之與侍中俱管門下/衆事無員郊廟則一人執盖臨軒朝㑹則一)¶
(人執麾凡禁門黄闥故號黄門其官給事於黄闥之内/故曰黄門侍郎初秦漢别有給事黄門之職揚雄嘗為)¶
<pb:KR2d0006_WYG_059-24a>¶
(之後漢併為一官故有黄門侍郎掌侍從左右給事中/使闗通中外及諸王朝見於殿上引王就坐無員屬少)¶
(府日暮入對青瑣門拜故謂之夕郎獻帝初即位置侍/中給事黄門侍郎員各六人出入禁中近侍帷幄省尚)¶
(書事後改給事黄門侍郎為侍中侍郎去給事黄門之/號旋復故初誅黄門後侍中侍郎出入禁闥機事頗露)¶
(由是王允乃奏比尚書不得出入不通賔客自此始魏/晉以来給事黄門侍郎並為侍衞之官員四人宋制武)¶
(冠綘朝服多以中書侍郎為之齊亦管知詔令呼為小/門下梁増品第與侍中同掌侍從儐相威儀盡規獻納)¶
(糾正違闕監合嘗御藥封璽書陳制亦然後魏亦有崔/光為之未嘗留心文案唯從容論議参贊大政北齊置)¶
(六人所掌與侍中同後周天官府置御伯下大夫一人/武帝改為納言下大夫隋六人屬門下省至煬帝減二)¶
(人而去給事之名唐龍朔二年改黄門侍郎為東臺侍/郎咸通元年復舊光宅元年改為鸞臺侍郎神龍元年)¶
<pb:KR2d0006_WYG_059-24b>¶
(復舊天寳元年改為門下侍郎員二人掌侍從署奏/抄駁正違失通判省事若侍中闕則監封題給驛劵)¶
給事中(加官也秦置漢因之所加或大夫博士議郎掌/顧問應對位次中常侍侍中黄門無員漢官表)¶
(曰凡侍中左右曹諸吏散騎中常侍皆加官也諸給事/中日上朝謁平尚書奏事分為左右曹以有事殿中故)¶
(曰給亊中漢東京省魏代復置或為加官或為正員晉/無加官亦無常員在散騎常侍下給事黄門侍郎上武)¶
(冠綘朝服宋齊𨽻集書省梁陳亦掌獻納省諸聞奏後/魏無員北齊亦屬集書省凡六十人後周天官之屬有)¶
(給事中士六十人掌理六經及諸文語給事左右其後/别置給事中在六官之外隋初無至開皇六年始於吏)¶
(部置給亊郎凡置八郎煬帝乃移吏部給亊郎為門下/之職位次黄門下置員四人以省讀奏案唐武徳三年)¶
(改給事郎為給事中後定為四員龍朔二年改為東臺/舍人咸亨元年復舊常侍從讀署奏抄駁正違失分判)¶
<pb:KR2d0006_WYG_059-25a>¶
(省事若侍中侍郎並闕則監封題給驛劵前代雖有給/事中之名非今任也今之給事中盖因古之名用隋之)¶
(職/)¶
散騎常侍(自秦置散騎又置中常侍其散騎並乗輿専/獻可替否騎而散從無常職也中常侍得入)¶
(禁中漢因之並用士人無常員皆加官後漢省散騎而/中常侍改用宦者魏文帝黄初初置散騎合於中常侍)¶
(謂之散騎常侍復用士人始以孟達補之乆次者為祭/酒散騎常侍掌規諫不典事貂璫插右騎而散從又有)¶
(員外者因曰員外散騎常侍晉泰始中令員外散騎常/侍二人與散騎常侍通員直因曰通直散騎常侍亦武)¶
(冠右貂金蟬絳朝服佩水蒼玉雖𨽻門下而别為一省/自魏至晉共平尚書奏事東晉乃罷之而以中書職入)¶
(散騎省故散騎亦掌表詔焉宋置四人屬集書省齊散/騎侍郎通直散騎侍郎員外散騎侍郎並為集書省職)¶
<pb:KR2d0006_WYG_059-25b>¶
(而散騎常侍為東省官散騎常侍通直散騎常侍員外/散騎常侍舊為顯職與侍中通官其通直員外用衰老)¶
(人士故其官漸替宋大明中雖革選比侍中而人情乆/習終不見重尋復如初梁謂之散騎省天監六年詔又)¶
(革之自是散騎視中丞通直視侍中員外視黄門郎然/常侍終非華胄所恱常侍亦四人功髙者一人為祭酒)¶
(與侍中髙功者一人對掌禁令糾諸逋違陳因梁制後/魏北齊皆為集書省掌諷議左右從容獻納領諸散騎)¶
(常侍侍郎及諫議大夫給事中等官兼以出入王命位/在中書之右其資叙為第三清故明毫為常侍加武勇)¶
(将軍進曰臣本官常侍是第三清今授武勇其號至濁/北齊常侍定限八員如金紫光禄大夫隋諸散騎官並)¶
(屬門下省凡歴代散騎官有郎騎常侍散騎侍郎散騎/常侍散騎侍郎員外郎散騎常侍員外散騎侍郎通直)¶
(散騎常侍通直散騎侍郎故史傳中謂員外散騎侍郎/或單謂之員外郎謂通直散騎侍郎或單為通直郎其)¶
<pb:KR2d0006_WYG_059-26a>¶
(非員外及通直者或謂之正員散騎侍郎或單謂之正/員郎唐貞觀二年制諸散騎常侍皆為散官從三品後)¶
(悉省之十七年復置為職事官始以劉洎為之顯慶二/年遷二員𨽻中書遂分為左右並金蟬珥貂左屬門下)¶
(右屬中書左散騎與侍中左貂右散騎與中書令右貂/謂之八貂龍朔二年改左右散騎常侍為左右侍極咸)¶
(亨元年/復舊)¶
　臣謹按山公啟事曰郄詵才志器局為黄散黄散謂¶
　黄門侍郎及散騎常侍又曰散騎常侍闕當取素行¶
　者補之¶
諫議大夫(秦置諫議大夫掌論議無常員多至數十人/屬郎中令至漢武帝元狩五年始更置之及)¶
<pb:KR2d0006_WYG_059-26b>¶
(後漢増諫大夫為諌議大夫亦無常員二漢並屬光禄/勲後魏亦曰諫議大夫北齊有七人屬集書省後周地)¶
(官府有保氏下大夫規諫於天子盖此其任也隋亦曰/諫議大夫置七人屬門下省煬帝廢之唐武德五年復)¶
(置屬門下龍朔二年改諫議大夫為正諫大夫武后臨/朝垂拱二年六月置匭四區共為一室列於朝堂令正)¶
(諫大夫補闕拾遺等一人充使知匭事後又置諫議大/夫屬中書開元以来廢正諫大夫復以諫議大夫屬門)¶
(下凡四人掌侍從規諫貞元四年分為/左右各四員其右諫議大夫𨽻中書省)¶
　臣謹按至徳元年九月制諫議大夫論事自今以後¶
　不須令宰相先知乾元二年四月兩省諌官十日一¶
　上封事直論得失無假文言冀成殿最用存沮勸¶
<pb:KR2d0006_WYG_059-27a>¶
起居(周官有左史記言右史記事盖今起居之本漢武/帝有禁中起居後漢馬皇后撰明帝起居注則漢)¶
(起居似在宫中為女史之任又王莽時置柱下五史秩/如御史聼事侍傍記其言行此又起居之職自魏至晉)¶
(起居注則著作掌之其後起居皆近侍之臣録記也録/其言行與其動作歴代有其職而無其官後魏始置起)¶
(居令史毎行幸宴㑹則在御左右記録帝言及宴賔客/訓答後又别置修起居注二人以他官領之北齊有起)¶
(居省後周有外史掌書王言及動作之事以為國志即/起居之職又有著作二人掌綴國録則起居注著作之)¶
(任自此而分也至隋初以吏部散官及校書正字有敘/述之才者掌起居之職以納言統之至煬帝以為古有)¶
(外史今著作如外史矣冝置起居官以掌其内乃於内/史省置起居舍人二員次内史舍人下唐貞觀二年省)¶
(起居舍人移其職於門下置起居郎二人顯慶中復於/中書省置起居舍人遂與起居郎分掌左右龍朔三年)¶
<pb:KR2d0006_WYG_059-27b>¶
(改郎為左史舍人為右史咸亨元年復舊天授元年又/為左右史神龍初復舊毎皇帝御殿則對立於殿下有)¶
(命則臨陛俯聼退而書之以為起居注凡冊命/啟奏封拜薨免悉載之史館得之以撰述焉)¶
補闕拾遺(詩云衮職有闕仲山甫補之後漢伏湛出入/禁闥拾遺補闕唐武后垂拱中因以置官補)¶
(闕拾遺左右各二員掌供奉諷諫天授二年左右各増/三員通前為十員三年舉人無賢愚咸加擢用髙者試)¶
(鳯閣侍郎給事中次或試員外郎侍御史補闕拾遺校/書郎時頗以為濫故著於謡曰補闕連車載拾遺平斗)¶
(量把椎侍御史腕脫校書郎自開元以来尤為清選左/右補闕各一人内供奉者各一人左右拾遺亦然左屬)¶
(門下右/屬中書)¶
典儀(二人唐置周禮秋官有司儀上士八人中士十六/人盖此典儀之任也齊職儀云東宫殿中将軍屬)¶
<pb:KR2d0006_WYG_059-28a>¶
(官有導客局置典儀録事一人掌朝㑹之事梁有典儀/之職未詳何曹之官掌唱警唱奏之事朱服武冠陳亦)¶
(有之後魏置典儀監史闕其員及所掌唐初𨽻門下省/初用人皆輕至貞觀末李義府為之是後常用士人領)¶
(贊者以知贊唱之節/及殿廷版位之次)¶
城門郎(周禮地官有司門下大夫二人上士四人並城/門郎之任初漢置城門校尉員一人秩二千石)¶
(掌城門屯兵有司馬及丞各一人十二城門候各一人/出從緹騎百二十人盖兼監門将軍之職魏因之晉氏)¶
(品第四銀章青綬絳朝服武冠佩水蒼玉元帝省之宋/齊俱以衞尉掌宫城屯兵及管鑰之事梁陳二代依秦)¶
(漢以光禄卿等掌宫殿門戸亦無城門之職後魏置城/門校尉北齊衞尉寺紌城門寺置城門校尉二人掌宫)¶
(殿城門并諸倉庫管鑰之事後周地官府置宫門上士/一人下士一人掌皇城十二門之禁令盖並在其任也)¶
<pb:KR2d0006_WYG_059-28b>¶
(隋氏門下省統城門局校尉二人煬帝大業三年又𨽻/殿中省十二年又減一人後又改校尉為城門郎置四)¶
(人又𨽻門下/省唐因之)¶
符寳郎(周官有典瑞掌節二官掌瑞節之事秦為符璽/令漢因之置符節令丞領符璽郎昭帝㓜冲霍)¶
(光秉政殿中夜驚光召符璽郎取璽郎不肯授光奪之/郎按劍對曰臣頭可得璽不可得也光壮之増秩二等)¶
(文帝二年初與郡守為銅虎符竹使符之制又皆屬焉/後漢有符節令兩梁冠位次御史中丞别為一臺而符)¶
(節令一人為臺率掌符節之事屬少府魏與後漢同晉/秦始元年省并蘭臺置符節御史掌其事宋因之齊置)¶
(主璽令史於蘭臺以治書侍御史領之梁陳御史臺亦/有符節令史後魏御史臺置符節令領符璽郎中北齊)¶
(有符節署餘與後魏同後周天官府冇主璽下士四人/分掌國璽之藏隋初有符璽局置監二人屬門下省煬)¶
<pb:KR2d0006_WYG_059-29a>¶
(帝改監為郎唐因之長慶三年改為符寳郎神龍初復/為符璽郎開元初復為符寳郎其符節並納於宫中有)¶
(行從則請之郎掌諸/進符寳出納幡節也)¶
𢎞文館(唐武德初置修文館後改名𢎞文館神龍初改/為昭文二年又却為修文尋又為昭文開元七)¶
(年又詔為𢎞文焉儀鳯中以館中多圖籍未詳正委學/士校理自垂拱以来多大臣兼領館中有四部書自貞)¶
(觀初褚亮檢校館務學館號為館主因為故事毎/令給事中一人判館事校書二人學生三十人)¶
　　中書省第四¶
中書之官舊矣謂之中書省自魏晉始焉梁陳時凡國¶
之政事並由中書省有中書舍人五人領之主書十人¶
<pb:KR2d0006_WYG_059-29b>¶
書吏二百人分掌二十一局事各當尚書諸曹並為上¶
司總國内機要而尚書唯聼受而已被委此官多擅威¶
勢後魏亦謂之西臺北齊中書省管司王言并司進御¶
之樂及清商龜兹諸部伶官隋初改為内史省置令二¶
人侍郎四人煬帝減侍郎二人舍人八人煬帝减去四¶
人通事舍人十六人煬帝加起居舍人而改通事舍人¶
為謁者臺職唐武徳三年復中書省龍朔二年改為西¶
臺咸亨初復舊光宅元年改為鳯閣神龍初復舊開元¶
<pb:KR2d0006_WYG_059-30a>¶
元年改為紫薇省五年復舊時謂尚書省為南省門下¶
中書為北省亦謂門下省為左省中書為右省或通謂¶
之兩省令二人侍郎二人舍人二人右散騎常侍起居¶
舍人右補闕右拾遺各二人通事舍人十六人其餘小¶
吏各有差¶
中書令(舜攝位命龍作納言出入帝命周官内史掌王/之八柄爵禄廢置生殺予奪執國法及國令之)¶
(貳以考政亊盖今中書之任其剏置中書之名因漢武/帝逰宴後庭始令宦者典事尚書謂之中書謁者置令)¶
(僕射不言謁者省文也元帝時令𢎞㳟僕射石顯秉勢/用亊權傾内外蕭望之以為中書政本冝以賢明之選)¶
<pb:KR2d0006_WYG_059-30b>¶
(更置士人自武帝用宦者非舊制也成帝建始四年改/中書謁者令曰中謁者令更以士人為之皆屬少府後)¶
(漢因之魏武帝為魏王置秘書令典尚書奏事此其任/也文帝黄初初改為中書令又置監以秘書左丞劉放)¶
(為中書監右丞孫資為中書令並掌機宻中書監令始/於此也及明帝時中書監令號為専任晉因之置監令)¶
(一人始皆同車及和嶠為令荀朂為監嶠素鄙荀以意/氣加之専車而坐自此監令始異車魏晉以来中書監)¶
(令掌贊詔命記㑹時事典作文書以其地在樞近多承/寵任是以人固其位謂之鳯凰池晉制銅印墨綬進賢)¶
(兩梁冠綘朝服佩水蒼玉乘輅車東晉嘗併其職入散/騎省尋復置之宋冠佩印綬與晉同梁中書監令清貴)¶
(華重大臣多領之其令舊遷吏部尚書才地俱羙者為/之陳因梁制後魏亦有監令髙允為中書令孝文重之)¶
(不名呼為令公北齊因魏制後周置内史中大夫二人/掌王言亦其任也隋初改中書為内史置監令各一人)¶
<pb:KR2d0006_WYG_059-31a>¶
(尋廢監置令二人帝廢三公府寮令中書令與侍中知/政事遂為宰相之職煬帝大業十二年又改内史為内)¶
(書後復為内史令唐武徳初為内史令三年改為中書/令亦置二人龍朔二年改為右相咸亨元年復為中書)¶
(令開元元年改為紫薇令五年復為中書令天寳元年/改為右相至徳初復為中書令自隋至唐皆為宰相舊)¶
(班正三品大歴二年升為從二品按令文掌侍從獻/替制敇冊命敷奏文表授冊監起居注總判省事)¶
中書侍郎(漢置中書領尚書事有丞郎魏黄初初中書/既置監令又置通事郎魏志曰掌詔草即漢)¶
(尚書郎之位次於黄門郎黄門郎已署事過通事乃署/名已署奏入為帝省讀書可後改通事郎為中書侍郎)¶
(晉置四員及江左初又改為通事郎尋復為中書侍郎/其職副掌王言更入直省五日從駕則正直從次直守)¶
(宋中書侍郎進賢一梁冠介幘絳朝服用散騎常侍為/之齊梁皆四人梁以功髙者一人主省内事陳因之後)¶
<pb:KR2d0006_WYG_059-31b>¶
(魏北齊置四員隋初為内史侍郎亦四員焬帝減二員/改為内書侍郎唐初為内史侍郎武徳三年改為中書)¶
(侍郎龍朔以後随省改號而侍郎之名不易舊制正四/品至大歴二年升從三品員二人掌侍從獻替制敕冊)¶
(命敷奏文表/通判省事)¶
中書舍人(魏置中書通事舍人或曰舍人通事各為一/職魏明帝時有通事劉泰晋江左乃合之謂)¶
(之通事舍人武冠綘朝服掌呈奏案章後省之而以中/書侍郎一人直西省即侍郎兼其職而掌其詔命宋初)¶
(又置中書通事舍人四員入直閤内出宣詔命凡有陳/奏皆舍人持入参决於中自是則中書侍郎之任輕矣)¶
(齊永平初中書通事舍人四員各住一省時謂之四戶/權傾天下與給亊中為一流梁用人殊重簡以才能不)¶
(限資地多以他官兼領後除通事字直曰中書舍人専/掌詔誥兼呈奏之事魏晉以来詔誥並中書令及侍郎)¶
<pb:KR2d0006_WYG_059-32a>¶
(掌之至是始専於舍人陳置五人後魏有舍人省而不/言其員北齊舍人省掌署敕行下宣㫖勞問領舍人十)¶
(人後周有小史上士二人此其任也屬春官隋内史舍/人八員専掌詔誥煬帝减四人後改為内書舍人唐初)¶
(為内史舍人至武徳三年改為中書舍人置六員龍朔/以後随省改號而舍人之名不易専掌詔誥侍從署敕)¶
(宣㫖勞問授納訴訟敷奏文表分判省事自永淳以来/天下文章道盛臺閣髦彦無不以文章達故中書舍人)¶
(為文士之極任朝廷/之盛選諸官莫比焉)¶
　臣謹按後漢章和以後尚書為機衡之任尚書郎含¶
　香握蘭直宿於建禮門太官供膳奏事明光殿下筆¶
　為詔誥出語為誥令曹公為魏王置祕書令典尚書¶
<pb:KR2d0006_WYG_059-32b>¶
　奏事則祕書之職近宻尚書之職疏逺魏文帝初改¶
　祕書為中書自後歴代相沿並管樞宻而後漢尚書¶
　郎非今之尚書郎乃中書舍人也¶
通事舍人(秦置謁者漢因之掌儐贊受命員七十人秩/比六百石選孝亷年未五十威容嚴恪能儐)¶
(贊者為之燕太子使荆軻刧始皇變起兩楹之間其後/謁者持匕首刺腋漢髙帝偃武行文故易之以版有僕)¶
(射秩比千石冠髙山冠後漢有常侍謁者五人謁者三/十五人以謁者僕射為謁者臺士主銅印青綬天子出)¶
(掌奉引謁者僕射見尚書令對揖無敬謁者見執版拜/謁者初上官稱曰灌謁者滿嵗稱給事胡廣云灌者明)¶
(章二帝服勤園陵謁者灌柏後遂假兹名焉雷義為灌/謁者使持節督郡國行風俗太守令長留者凡七十人)¶
<pb:KR2d0006_WYG_059-33a>¶
(和帝時陳郡何熈爲謁者僕射贊拜殿中音動左右然/則又掌唱贊漢儀曰謁者缺選郎中羙鬚眉大音者以)¶
(補之功次當遷欲留増秩者許之二漢𨽻光禄勲魏置/僕射掌大拜授及百官班次統謁者十人及晉武省僕)¶
(射以謁者并蘭臺江左復置僕射後又省宋武帝大明/中復置僕射一人職與魏同亦領謁者十人掌小拜授)¶
(及百官報章齊因之梁謁者臺僕射掌朝覲賔享之事/屬官謁者十人掌奉詔出使拜假朝㑹賔贊功髙者一)¶
(人為假史掌差次謁者陳亦有之後魏北齊謁者臺掌/凡諸吉凶公事導相禮儀僕射二人謁者三十人隋煬)¶
(帝増置謁者司𨽻二臺并御史為三臺謁者臺有大夫/一人掌受詔勞問出使慰撫持節䇿授及受寃枉而申)¶
(奏之駕出對御史引駕領議郎以下官其屬官有丞主/簿録事等尋詔門下内史御史司𨽻謁者五司監受表)¶
(以為常式不復専任謁者矣隋初始置通事舍人十六/員承㫖宣𫝊開皇二年又増為二十四員及煬帝置謁)¶
<pb:KR2d0006_WYG_059-33b>¶
(者臺乃改通事舍人為謁者臺職謂之通事謁者置二/十人又於建國門外置四方館以待四方使者𨽻鴻臚)¶
(寺唐廢謁者臺復以其地為四方館改通事謁者為通/事舍人掌通奏引納辭見承㫖宣勞皆以善辭令者為)¶
(之𨽻四方館而/又屬中書省)¶
集賢殿書院(唐開元中置漢魏以来祕書省有其職梁/武帝於文徳殿内列藏衆書北齊有文林)¶
(館學士後周有麟趾殿學士皆掌著述隋平陳之後寫/書正副二本藏于宫中煬帝於東都觀文殿東西廂貯)¶
(書自漢延熹至隋唐皆祕書掌圖籍而禁中之書時或/有焉及太宗在藩邸有秦府學士十八人其後𢎞文崇)¶
(文館皆有學士則天時亦有珠英學士皆其任也開元/五年十一月於乾元殿東廊下冩四部書仍令祕書監)¶
(馬懐素右散騎常侍褚無量縂其事於麗正殿安置為/修書使至十三年學士張說等宴於集仙殿於是改殿)¶
<pb:KR2d0006_WYG_059-34a>¶
(名集賢改修書使為集賢殿書院學士五品以上為學/士六品以下為直學士毎以宰相為學士者知院事初)¶
(燕國公張說為中書令以為大學士知院事說累辭大/字詔許之其後更置修撰校理官又有待制官名其来)¶
(尚矣漢世朱買臣待詔公車東方朔等待詔金馬門是/也又有侍講學士開元中褚無量馬懐素侍講禁中為)¶
(侍讀其後康子元等為侍講學/士修撰官校理為司直學士)¶
史館(史官黄帝有之自後顯著夏太史終古商太史向/摯周則曰大史小史内史外史而諸侯之國亦置)¶
(其官又春秋國語引周志及鄭書似當時記事各置其/職秦有太史令胡母敬至漢武始置太史以司馬談為)¶
(之卒其子遷嗣卒後宣帝以其官為令行太史公文書/其修撰之職以他官領之於是太史之官唯知占候而)¶
(已自漢以前職在太史當王莽時改置柱下五史記疏/言行自後漢以後至于有隋中間唯魏明太和中史職)¶
<pb:KR2d0006_WYG_059-34b>¶
(𨽻中書其餘悉多𨽻祕書唐武徳初因隋舊制史官屬/祕書省著作局至貞觀三年閠十二月移史館於門下)¶
(省北宰相監修自是著作局始罷史職及大明宫初成/置史館於門下省之南其修撰史事以他官兼領或卑)¶
(品而有才者亦直焉開元二十五年宰臣李林甫監史/以中書地切樞宻記事者宜其附近遂移於中書省北)¶
(其地本尚藥/局内藥院)¶
　¶
　¶
　¶
　通志卷五十二¶
