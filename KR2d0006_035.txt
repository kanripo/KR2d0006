# -*- mode: mandoku-view; -*-
#+TITLE: 通志
#+DATE: 2015-08-24 22:28:10.164101
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷三十
<pb:KR2d0006_WYG_035-1a>¶
欽定四庫全書¶
　通志卷三十¶
　　宋　右　廸　功　郎　鄭　樵　漁　仲　撰¶
　氏族畧第六¶
　　同名異實第一¶
唐氏有二堯之後為唐周以封晉此晉之唐也伊祁姓¶
　燮父之後封于唐為楚所并此楚之唐也姬姓¶
虞氏有二姚姓之虞舜後也姬姓之虞仲雍之後也¶
<pb:KR2d0006_WYG_035-1b>¶
夏氏有二夏后之後以國為氏陳宣公之子子夏之後¶
　以字為氏¶
商氏有二成湯之後為商衛鞅封商君其後亦為商¶
周氏有五后稷之後為周氏又姬氏唐先天中避諱改¶
　為周氏又暨氏上元中准制改為周氏又代北賀魯¶
　氏普氏後魏並改為周氏¶
秦氏有三秦國為秦氏魯有秦邑亦為秦氏秦非是也¶
　楚又有秦商¶
<pb:KR2d0006_WYG_035-2a>¶
燕氏有二有姬姓之燕有姞姓之燕¶
管氏有二叔鮮之後以國為氏出自文王又齊管仲出¶
　自穆王¶
畢氏有二畢公髙之後為畢後魏出連氏改為畢¶
于氏有三周武王之子邘叔之後或去邑為于氏後魏¶
　萬紐于氏改為于又淳于氏避唐諱改為于¶
胡氏有二周之胡國為胡氏後魏紇骨氏亦為胡氏¶
齊氏有二太公之後以國為氏衛大夫齊子之後以字¶
<pb:KR2d0006_WYG_035-2b>¶
　為氏¶
楚氏有二鬻熊之後以國為氏魯林楚之後以名為氏¶
陳氏有四舜之後以國為氏也又白氏隋初改為陳此¶
　萬年之陳也又魯相無子以外孫劉矯嗣此廣陵之¶
　陳也又侯莫陳之後亦改為陳氏¶
朱氏有三邾子之後去邑為朱又渇燭渾氏可朱渾氏¶
　並改為朱¶
婁氏有二邾婁之後也又疋婁氏改為婁氏¶
<pb:KR2d0006_WYG_035-3a>¶
兒氏有二郳氏去邑為兒又賀兒氏亦改為兒¶
越氏有三句踐之後以國為氏又有越彊氏改為越氏¶
　又有越質詰氏改為越氏¶
薛氏有三奚仲之後以國為氏又叱干氏改為薛又有¶
　遼西薛氏¶
沈氏有二沈子逞之後以國為氏又楚荘王之子公子¶
　正封於沈鹿其後以邑為氏¶
徐氏有二若木之後以國為氏又一族出於黄帝十四¶
<pb:KR2d0006_WYG_035-3b>¶
　姓¶
云氏有二䢵國之後去邑為云又後魏牒云氏改為云¶
禹氏有二鄅國去邑為禹又夏禹之後以名為氏¶
宿氏有二風姓之後以國為氏又有宿六斤氏改為宿¶
羅氏有二妘姓之後以國為氏又有叱羅氏改為羅¶
夔氏有二熊摯之後以國為氏又天竺亦有夔氏¶
夷氏有四昔詭諸之後為夷氏又逸民夷逸齊大夫夷¶
　仲年邾大夫夷射姑之後皆以名字為氏¶
<pb:KR2d0006_WYG_035-4a>¶
湏氏有二宻須之後為須須句之後亦為須¶
黎氏有三子姓之後以國為氏又齊大夫黎彌黎且以¶
　邑為氏又後魏素嵇氏改為黎氏¶
申氏有二姜姓之後以國為氏又楚之申邑申公居之¶
　以邑為氏¶
向氏有二祁姓之後以國為氏又宋公子肹字向以字¶
　為氏¶
葛氏有三嬴姓之後以國為氏又葛天氏之後亦為葛¶
<pb:KR2d0006_WYG_035-4b>¶
　氏後魏賀葛氏改為葛¶
會氏有二鄶國去邑為氏又會乙之後亦為會氏¶
辛氏有三莘氏訛為辛又計然本姓辛又周有項亶賜¶
　姓辛氏¶
呂氏有五姜姓之後以國為氏又晉有呂氏出於魏氏¶
　又有叱邱氏副呂氏叱呂氏並改為呂¶
譚氏有二子爵以國為氏又巴南六姓有譚氏¶
冀氏有二冀國之後以國為氏晉滅冀以為邑郄氏食¶
<pb:KR2d0006_WYG_035-5a>¶
　之為冀芮子孫以邑為氏¶
鬲氏有二有鬲之國以國為氏又商人膠鬲以名為氏¶
顧氏有二顧國夏商諸侯也又句踐之後别封顧余以¶
　邑為氏¶
共氏有三共者商之侯國也其後以國為氏鄭公子叚¶
　曰共叔晉太子申生曰共君並以諡為氏¶
龔氏有三恭國籕書作龔又晉大夫龔堅之後也又漢¶
　巴郡蠻酋有龔氏¶
<pb:KR2d0006_WYG_035-5b>¶
洪氏有三共氏改為洪氏又豫章𢎞氏避唐孝敬皇帝¶
　諱改為洪¶
彭氏有二大彭之國為彭氏祝融之後八姓亦有彭氏¶
　者¶
祭氏有二周公之後以國為氏又鄭有祭邑祭仲足其¶
　後也¶
毛氏有二毛伯聃之後以國為氏又有北代之族世為¶
　酋長¶
<pb:KR2d0006_WYG_035-6a>¶
劉氏有五堯之後有劉累為劉氏成王封王季之子於¶
　劉邑亦為劉漢賜項氏婁氏並為劉氏又匈奴之族¶
　從母姓劉¶
欒氏有二晉欒賔之後姬姓也以邑為氏齊子欒之後¶
　姜姓也以字為氏¶
荀氏有二荀本侯國也又晉荀林父以邑為氏¶
丙氏有二邴豫之後或去邑作丙又李陵降匈奴裔孫¶
　歸魏見丙殿因賜氏焉¶
<pb:KR2d0006_WYG_035-6b>¶
蒍氏有二薳章之後亦作蒍以邑為氏晉士蒍之後以¶
　字為氏¶
裴氏有二秦非子支孫封裴鄉以鄉為氏又西域有裴¶
　氏¶
孫氏有三衛公子恵孫之後以字為氏又楚有芈姓之¶
　孫齊有媯姓之孫皆以字為氏¶
南氏有三衛公子郢字子南其後為南氏又楚有子南¶
　氏亦為南氏並以字為氏者晉有南氏以鄉為氏¶
<pb:KR2d0006_WYG_035-7a>¶
國氏有二鄭子國之後以字為氏姬姓也齊有國氏姜¶
　姓也¶
孔氏有三宋孔父嘉之後也又衛有孔氏為世卿鄭亦¶
　有孔氏皆以字為氏者¶
董氏有二董父之後以字為氏又有陸終之子参胡姓¶
　董以姓為氏¶
成氏有二楚若敖之後以字為氏又周有成氏¶
孟氏有二魯慶父之後為孟氏又衛公孟縶之後亦為¶
<pb:KR2d0006_WYG_035-7b>¶
　孟氏¶
仲氏有二魯慶父曰共仲之後為仲氏又宋荘公之子¶
　子仲之後亦為仲氏¶
叔氏有四魯叔牙之後魯文公之子叔肹之後八凱叔¶
　達之後晉叔向之後並以叔為氏¶
季氏有二魯公子季友之後也又陸終之子季連亦為¶
　季氏¶
伯氏有二晉中行伯之後也或言伯益之後亦為伯氏¶
<pb:KR2d0006_WYG_035-8a>¶
士氏有二隰叔為晉士師以官為氏又有士季氏之後¶
　以字為氏¶
山氏有二烈山氏以山為氏而周有山師之官以官為¶
　氏¶
王氏有四有姬姓之王有媯姓之王有子姓之王有邊¶
　姓之王姬姓之王有二族媯姓之王有一族子姓之¶
　王有一族邊姓之王有四族¶
任氏有三黄帝二十五子得姓為任者其後以姓為氏¶
<pb:KR2d0006_WYG_035-8b>¶
　又顓帝少子陽封於任其後以國為氏又任為風姓¶
　之國太昊之後也亦以國為氏¶
偃氏有二有偃氏之國後為偃氏又臯陶之後姓偃亦¶
　以姓為氏¶
宣氏有二魯叔孫僑如諡宣伯與宋宣公之後並以諡¶
　為氏¶
稷氏有二后稷之後有稷氏漢稷嗣君叔孫通支孫亦¶
　為稷氏¶
<pb:KR2d0006_WYG_035-9a>¶
　　改氏第二¶
婁氏項氏漢並賜劉氏¶
酈食其曽孫漢賜以食其為氏元孫武平帝時為侍中¶
　復改侍其¶
晉州稽胡晉初賜呼延氏¶
項氏後周賜辛氏¶
獨孤屯本姓李從齊神武沙苑戰敗為柱國獨孤信所¶
　擒配為士伍賜獨孤氏¶
<pb:KR2d0006_WYG_035-9b>¶
章仇秃髪氏歸後魏太武賜源氏¶
章仇大翼隋焬帝賜盧氏¶
唐傅遊藝賜武氏¶
唐徐氏以勣邴氏以元紘安氏以抱玉杜氏以伏威胡¶
　氏以大㤙𢎞氏以播郭氏以子和麻氏以延昌鮮于¶
　氏以叔眀安氏以元諒張氏以寶臣阿希布氏以懐¶
　遜阿跌氏以光進舍利氏以奉國董氏以忠臣羅氏¶
　以徳雋以藝朱邪氏以國昌並由立功賜李氏從國¶
<pb:KR2d0006_WYG_035-10a>¶
　氏也¶
桓庭昌唐上元准制改為姜¶
暨佐時唐上元准制改為周¶
媯氏改為姚氏¶
袁氏改為衡氏¶
裴氏改為壘氏¶
羊舌氏改為吉氏¶
姞氏改為羊氏¶
<pb:KR2d0006_WYG_035-10b>¶
閭氏改為盧氏¶
辛氏改為計氏¶
鐡伐氏赫連勃勃以其本宗支庶非正統並為鐡伐氏¶
氏氏孔融謿氏儀以氏字民無上遂改為是氏¶
梁鴻氏改為運期氏¶
馬夭氏改為馬官氏¶
渾沌氏改為屯氏去水¶
屈全之裔孫仕後魏以自南方乃加南或作男¶
<pb:KR2d0006_WYG_035-11a>¶
謝服為鴻臚卿後漢末出征嫌其名姓不祥乃改為射¶
　咸¶
京房本姓李吹律定姓改為京氏¶
　　改惡氏第三¶
蕭氏齊武帝以巴東王子響叛逆改為蛸氏¶
馬氏以何羅逆誅馬后惡之改為莽氏¶
梟氏隋焬帝誅楊元感改為梟氏¶
勃氏梁武帝改豫章王綜為勃氏¶
<pb:KR2d0006_WYG_035-11b>¶
黥氏淮南王英布少時以罪被黥遂為黥氏¶
蝮氏唐乾封元年改武惟良為蝮氏¶
劉誕謀逆貶為留氏¶
　　漢魏受氏第四¶
　臣謹按成周以國命氏漢則稱郡國者亦有之¶
楚元王交之子劉富初封休侯更封紅侯其後遂為紅¶
　氏¶
楚懐王孫心都郴其後遂為郴氏番(音/婆)氏因呉芮封番¶
<pb:KR2d0006_WYG_035-12a>¶
　君支孫氏焉櫟陽氏後漢景丹封櫟陽侯曽孫分避¶
　亂隴西因封為氏周陽氏漢淮南王舅趙兼封周陽¶
　侯子由為河東尉因封為氏東陵氏因邵平之封子¶
　孫遂以為氏廣武氏因李左車之封子孫遂以為氏¶
　冠軍氏者因霍去病之封也信都氏者因張敖之封¶
　也武彊氏者因後漢王梁之封也蘄氏者姓苑云蘄¶
　春侯之後鄮氏者姓纂云越人以郡為姓今眀州鄮¶
　縣是也如此之類是為以郡命氏者也¶
<pb:KR2d0006_WYG_035-12b>¶
春秋之時冀芮居冀地潁考叔居潁谷介之推燭之武¶
　並以地命氏者漢四皓亦然如綺里季居於綺里也¶
　其後有綺氏亦有綺里氏甪里先生居於甪里也其¶
　後有甪氏亦有甪里氏少康之後漢初徙居嵇山遂¶
　為嵇氏後漢鮭陽鴻為少府居鮭陽遂為鮭氏鮭音¶
　圭如此之類漢亦多矣是為以地命氏者也¶
成周以邑命氏漢魏亦有之掲陽氏者因漢功臣安道¶
　侯掲陽定為掲縣令因氏焉泉氏因全琮之孫暉魏¶
<pb:KR2d0006_WYG_035-13a>¶
　封南陽侯食封白水遂改為泉氏如此之類是為以¶
　邑命氏者也¶
三代之時貴者有氏賤者有名無氏按漢郊祀志汾隂¶
　人無錦粤人勇之是亦有名無氏者葢錦為工技之¶
　賤勇之為粤人之賤也¶
　臣謹按亡氏之賤漢猶有之受氏之道漢魏猶𫝊略¶
　載一二以備考古漢魏之後無所聞惟用古姓氏耳¶
　　變姓第五¶
<pb:KR2d0006_WYG_035-13b>¶
賀魯之為周　　賀葛之為葛　　是婁之為髙¶
叱盧之為祝　　口引之為冠　　如稽之為緩¶
去斤之為艾　　是賁之為封　　叱奴之為狼¶
吐難之為山　　古引之為侯　　出連之為畢¶
乞扶之為扶　　那婁之為婁　　是連之為連¶
俟畿之為俟　　可單之為單　　紇骨之為骨¶
沓盧之為沓　　莫干之為郃　　屈突之為屈¶
俟亥之為亥　　俟畿之為畿　　賀兒之為兒¶
<pb:KR2d0006_WYG_035-14a>¶
叱利之為利　　叱李之為李　　柯抜之為柯¶
叱羅之為羅　　那莫之為莫　　莫輿之為輿¶
費連之為費　　費羽之為羽　　黜弗之為弗¶
莫盧之為盧　　爾綿之為綿　　解毗之為解¶
竒斤之為竒　　統萬之為萬　　統嵇之為嵇¶
安遲之為安　　輾遲之為展　　馝邘之為邘¶
如羅之為如　　薄奚之為古　　若干之為茍¶
昝盧之為昝　　姒先之為姒　　渇侯之為紙¶
<pb:KR2d0006_WYG_035-14b>¶
拔略之為蘓　　紇干之為干　　乙弗之為乙¶
歩鹿之為歩　　屋引之為房　　車焜之為車¶
普周之為周　　髙護之為李¶
茙眷之為茙又為眷　　　莫蘆之為蘆或為盧¶
邱林之為林又為邱邱敦亦為邱¶
副呂之為副又為呂叱邱亦為呂¶
就賴之為就莬賴亦為就¶
温狐之為温温盆亦為温¶
<pb:KR2d0006_WYG_035-15a>¶
阿伏之為阿阿賀亦為阿¶
紇單之為紇紇奚亦為紇¶
羽真之為髙楚婁亦為髙¶
是云之為是是奴亦為是¶
葢婁之為婁疋婁亦為婁¶
俟力之為&KR0505;俟力代亦為&KR0505;¶
烏丸之為桓阿鹿桓亦為桓¶
可地之為延可地延亦為延¶
<pb:KR2d0006_WYG_035-15b>¶
俟奴之為俟俟伏斤亦為俟¶
費羽之為羽拂羽亦為羽¶
黜弗之為弗燕弗亦為弗鐡弗亦為弗¶
吐門之為門叱門亦為門庫門亦為門¶
拓跋之為元紇骨亦為元是云亦為元景氏亦為元¶
阿單之為單渇單亦為單¶
悉雲之為雲宥連亦為雲¶
賀蘭之為賀賴氏亦為賀¶
<pb:KR2d0006_WYG_035-16a>¶
　　　右二字變姓¶
吐谷渾之為渾　　　俟呂隣之為呂¶
没鹿回之為竇紇豆陵亦為竇¶
萬紐于之為于勿忸于亦為于¶
斛瑟羅之為羅破多羅亦為羅¶
温石蘭之為石烏石蘭亦為石又為烏¶
歩六孤之為陸　　　邱穆陵之為穆¶
阿伏干之為阿　　　普陋茹之為茹¶
<pb:KR2d0006_WYG_035-16b>¶
㧞烈蘭之為梁　　　烏落蘭之為蘭¶
宿六斤之為宿　　　庫若干之為干¶
扈地干之為扈　　　俟伏斤之為斤¶
地駱拔之為駱　　　郁原甄之為甄¶
若口引之為冠　　　破多羅之為潘¶
破落郍之為郍　　　歩鹿如之為鹿¶
阿史郍之為史　　　没路真之為路¶
譬歴辰之為辰　　　紇突隣之為隣¶
<pb:KR2d0006_WYG_035-17a>¶
骨咄祿之為禄　　　大利稽之為郃¶
俟力代之為俟　　　大洛稽之為稽¶
俟伏斤之為伏　　　壹㪷眷之為明¶
歩鹿斤之為歩　　　獨孤渾之為杜¶
庫傉官之為庫　　　奚什盧之為盧¶
渇燭渾之為朱　　　莫胡盧之為陽¶
　　　右三字變姓¶
　臣謹按代北之人隨後魏遷河南者後魏獻帝為之¶
<pb:KR2d0006_WYG_035-17b>¶
　定姓為複姓或為三字姓或為四字姓其音多似西¶
　域梵書有二合三合四合者皆指一字之音故孝文¶
　姓氏改易别以音義皆改為單字之姓又孝文詔南¶
　遷者死不得還即葬洛陽故别姓皆在河南又按其¶
　書曰河南官氏志者葢優代北之人随後魏南遷因¶
　作其書而為之志又按孝文之時咸改單姓惟賀若¶
　氏不改及乙旃氏改為叔孫拔拔氏改為長孫¶
　　變氏姓第六¶
<pb:KR2d0006_WYG_035-18a>¶
閻慶之為大野氏　　　辛威之為普屯氏¶
韓裒之為俟吕隣氏　　李弼之為徒何氏¶
田𢎞之為紇干氏　　　王雄之為可頻氏¶
王熊之為柘王氏　　　蔡氏之為大利稽氏¶
隂氏之為邱目陵氏　　張氏之為叱羅氏¶
周氏之為車非氏　　　南氏之為宇文氏¶
　臣謹按後周宇文氏以其起於邊人故欲改易姓氏¶
　以是為貴也然官制一遵三代而姓氏用邊人何相¶
<pb:KR2d0006_WYG_035-18b>¶
　反之如是¶
　　别族第七¶
魯季氏自季孫行父以至季孫彊大宗也故稱季孫如¶
　季公鳥季子差季寤之類但稱季者所以别支庶¶
叔氏之大宗亦稱叔孫其支庶稱叔仲氏又曰仲壬孟¶
　丙亦是也¶
仲氏之大宗亦稱仲孫氏其支庶則稱南宫氏南氏子¶
　服氏¶
<pb:KR2d0006_WYG_035-19a>¶
臧氏之大宗稱臧氏至於臧㑹氏臧文氏皆支庶之别¶
　系其所自出之祖¶
傅餘氏者傅氏餘子之族也¶
韓餘氏者韓氏餘子之族也¶
褐餘氏褐冠氏餘子之族也¶
成湯之後為殷氏又有北殷氏¶
后稷之後為周氏又有西周氏又有周生氏¶
舒氏之族見於當時者一曰舒二曰羣舒三曰舒蓼四¶
<pb:KR2d0006_WYG_035-19b>¶
　曰舒庸五曰舒鳩六曰舒&KR0505;¶
斟氏之族見於當時者一曰斟二曰斟鄩三曰斟灌四¶
　曰斟弋五曰介斟¶
荀氏之族見於後世者有田氏有程氏有輔氏有智氏¶
田氏之族見於後世者有第二有第五有第八¶
顓臾之族三有顓臾有去臾為顓有去顓為臾¶
宻須之族三有宻湏有去須為宻有去宻為湏¶
葛氏居於諸邑者為諸葛¶
<pb:KR2d0006_WYG_035-20a>¶
里氏居於相城者為相里¶
　　避諱第八¶
宋以武公名司空改為司城氏¶
晉以僖侯名司徒改為中軍氏¶
籍氏避項羽諱改為席氏¶
奭氏避漢元帝諱改為盛氏¶
荘氏避漢明帝諱改為嚴氏¶
慶氏避漢安帝父諱改為賀氏¶
<pb:KR2d0006_WYG_035-20b>¶
師氏避晉景帝諱改為帥氏¶
姬氏避唐明皇諱改為周氏¶
𢎞氏避唐孝敬皇帝諱改為洪氏¶
淳于氏避唐憲宗諱改為于氏¶
啖氏避唐武宗諱改為澹氏¶
敬氏避宋諱改為文氏又為恭氏¶
恒氏避宋諱改為常氏¶
　　音訛第九¶
<pb:KR2d0006_WYG_035-21a>¶
陳氏為田氏　　韓氏為何氏　　莘氏為辛氏¶
黨氏為掌氏　　歐氏為區氏　　戴氏為載氏¶
蠻氏為暪氏　　虢氏為郭氏　　吕氏為甫氏¶
郯氏為談氏　　姒氏為似氏　　苦氏為庫氏¶
雷氏為盧氏　　恭氏為共氏　　共氏為洪氏¶
王孫賈之後亦為古孫氏者賈近於古故也¶
苦成子以成子食苦邑故以為氏後訛為古成又為庫¶
　成¶
<pb:KR2d0006_WYG_035-21b>¶
慕容氏為慕輿氏　　　賀遂氏為賀恱氏¶
夫餘氏為鳬臾氏　　　吾邱氏為虞邱氏¶
母邱氏為曼邱氏　　　申徒氏為申屠氏¶
鄫氏為繒氏　　　　　穆氏為繆氏¶
簡雍本姓耿幽州人以耿為簡遂為簡氏¶
　　省文第十¶
鄣之為章　邴之為丙　郲之為來　鄟之為專¶
鄩之為尋　邵之為召　郈之為后　鄶之為會¶
<pb:KR2d0006_WYG_035-22a>¶
鄅之為禹　䢵之為云　鄫之為曽　郳之為兒¶
邾之為朱　郕之為成　郇之為荀去邑¶
橋之為喬去木　　　　理之為里去王¶
譚之為覃去言　　　　熊之為能去火¶
　　省言第十一¶
盧蒲之為盧　　閭邱之為閭　　即墨之為即¶
鍾離之為鍾　　馬服之為馬　　褚師之為褚¶
毋邱之為毋　　司冦之為寇　　宗伯之為宗¶
<pb:KR2d0006_WYG_035-22b>¶
褐冠之為冠　　主父之為主¶
　　避仇第十二¶
端木賜之後改為木氏又為沐氏¶
墨台之後改為墨氏又改為怡氏¶
刁氏之後改為□　　　伍氏之後改為五¶
巴氏之後改為杷　　　鞠氏之後改為麴¶
譚氏之後改為覃　　　仇氏之後改為求¶
銅鞮氏之後改為遆　　馝邘氏之後改為邘¶
<pb:KR2d0006_WYG_035-23a>¶
滕氏之後改為騰　　　秣氏之後改為末¶
陸氏之後改為褥　　　郜氏之後改為浩¶
胙氏之後改為作　　　把氏之後改為抱¶
樓氏之後改為葢　　　薛氏之後改為蘖¶
棘氏之後改為棗　　　凡氏之後改為汎¶
鮮卑氏之後改為庫狄　圈氏去口為卷氏¶
章氏避仇為章仇氏¶
䟱氏避王莽之難去足為束又云䟱廣之曽孫彦避王¶
<pb:KR2d0006_WYG_035-23b>¶
　莽於太原改為太傅¶
牛金之子逃難改為牢又改尞後又為牛氏¶
　臣謹按避仇之説多非或省文或訛音何必為避仇¶
　也據皇甫謐云凡氏遭秦亂避地添水為汎氏此何¶
　所憑哉凡氏者凡伯之後以國為氏汎者周之邑也¶
　其大夫食采於此其後之人以邑為氏自是兩家源¶
　流應知避地改姓之説多附會然䟱廣之後為束為¶
　太傅牛金之後為牢為尞此又為避地之事眀矣¶
<pb:KR2d0006_WYG_035-24a>¶
　　生而有文第十三¶
武氏唐元和姓纂云周平王少子生而有文在手曰武¶
　遂以為氏¶
南氏姓源韻譜云盤庚妃姜氏夢龍入懐孕十二月而¶
　生手把南字長封荆州號南赤龍¶
鮮于氏鮮于血脉譜云子仲之子曰文生而有文在手¶
　左曰魚右曰羊及長封漁陽為燕附庸¶
閻氏唐表云昭王少子生而有文在其手曰閻康王封¶
<pb:KR2d0006_WYG_035-24b>¶
　於閻城¶
　臣謹按左氏謂季友生而有文在其手曰友因以命¶
　之每疑其誕也後人由此復廣其道焉且武氏者以¶
　諡為氏南氏者以字為氏鮮于者武王封箕子於朝¶
　鮮支子仲食采於于故有鮮于氏閻氏者武王封太¶
　伯曽孫仲奕於閻郷故有閻氏安得無稽之言流於¶
　後世太抵氏族之家言多誕博雅君子不可不審¶
　通志卷三十¶
