# -*- mode: mandoku-view; -*-
#+TITLE: 通志
#+DATE: 2015-08-24 22:28:10.060983
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷二十七
<pb:KR2d0006_WYG_032-1a>¶
欽定四庫全書¶
　通志卷二十七¶
　　宋　右　廸　功　郎　鄭　樵　漁　仲　撰¶
　氏族略第三¶
　　以邑為氏¶
　　周邑¶
祭氏(姬姓周公第七子所封其地今鄭州管城東北祭/城是也周畿内之邑故祭氏世為周卿士子孫以)¶
(邑為氏又鄭有祭仲足以其/地近於鄭故亦為鄭所并)尹氏(少昊之子封於尹城/因以為氏子孫世為)¶
<pb:KR2d0006_WYG_032-1b>¶
(周卿士食采於尹今汾州有尹吉甫墓即其地也古今/人表尹夀為堯師漢有尹咸尹賞尹齊尹翁歸後漢有)¶
(尹敏晉/有尹奉)蘇氏(己姓顓帝裔孫吳回為重黎生陸終陸終/生昆吾封於蘓其地鄴西蘇城是也至周)¶
(武王用忿生為司&KR0227;邑於蘇子孫因以為氏/世居河内又有拔略氏改為蘇氏虜姓也)毛氏(周文/王之)¶
(子毛伯明之所封世為周卿士食采於毛子孫因以為/氏趙有毛遂漢有毛公治詩趙人也為河間王博士毛)¶
(萇亦治詩人古川又有/代北之族世為酋長)樊氏(姬姓周太王之子虞仲支/孫仲山甫為周宣王卿士)¶
(食采於樊曰大侯因邑命氏其地一名陽樊今河南濟/源東南三十八里皮城是也以樊皮居之故名皮城又)¶
(商人七族有樊氏仲尼弟/子有樊遲魯人盖其後也)尋氏(亦作鄩曹姓古斟鄩之/後或言與夏同姓今濰)¶
(州東五十里尚有鄩亭京相璠/云斟鄩去鄩亭七里周有鄩□)單氏(周室卿大夫成王/封蔑於單邑故為)¶
<pb:KR2d0006_WYG_032-2a>¶
(單氏魯成公元年始見春秋晉侯使瑕嘉平戎於王單/襄公如晉拜成襄十年傳曰王叔氏與伯輿爭政坐獄)¶
(於庭王叔不能舉其要辭故奔晉於是單靖公為政於/王室代王叔也二十餘代為周卿士漢有功臣中牟侯)¶
(單左車傳封六代昌武/侯單究傳封七代也)甘氏(夏時侯國酈道元云甘水/東十里洛陽南有故甘城)¶
(世謂之鑒城一云周武王封同姓於畿内因氏焉甘昭/公者周惠王之子也王子帶魯僖元年又封之於甘僖)¶
(二十四年傳曰甘昭公有寵於惠后惠后欲立之昭十/二年甘簡公無子立其弟過將去成景之族丙申殺甘)¶
(悼公而立成公之孫鰌子孫以邑為氏秦有甘茂生/羅楚有甘公撰星占漢義陽侯甘延夀吳將軍甘寧)緱¶
氏(周卿士食采之邑也/又渇侯氏改為緱氏)榮氏(周大夫榮夷公其先食邑/於榮杜預云鞏縣西有榮)¶
(錡澗周畿内地也又魯亦有榮氏漢有榮廣宋朝有榮/諲為光禄卿望出樂安上谷太平登科有榮見素榮真)¶
<pb:KR2d0006_WYG_032-2b>¶
(素榮輯今知/臨安有榮薿)郗氏(音絺己姓青陽氏之後蘓忿生支子/封郗邑因氏焉趙有郗疵今望出濟)¶
(南/)鞏氏(今鞏縣也周卿士鞏簡公甸内侯也晉有鞏朔/漢有侍中鞏攸宋朝鞏申為光禄卿望出山陽)¶
氾氏(音凡本亦作汎周大夫食采於汎因以為氏/漢有汎勝之為黄門侍郎撰農書十二篇)謝邱¶
氏(風俗通周宣王支子食采謝邱/漢書古今人表魯有謝邱章)營氏(風俗通周成王/卿士營伯之後)¶
(也後漢有京兆尹營郃望出/成陽宋朝有營道學究出身)劉氏(祁姓帝堯陶唐氏之/後受封於劉其地今)¶
(定州唐縣也裔孫劉氏以能擾龍事夏后孔甲為御龍/氏在商為豕韋氏在周為唐杜氏亦為杜伯以成王滅)¶
(唐而遷之於杜也今永興長安縣南十里下杜城是也/至宣王滅其國杜伯之子隰叔奔晉為士師故為士氏)¶
(孫士㑹適秦後歸晉其處於秦者為劉氏此祁姓之劉/也以國為氏又成王封王季之子於劉邑因以為氏杜)¶
<pb:KR2d0006_WYG_032-3a>¶
(預云緱氏西北舊有劉亭按緱氏熙寧中省入河南偃/師此姬姓之劉也以邑為氏姬姓之劉世為周卿士康)¶
(公獻公其後也祁姓之劉即士㑹之後周末家于魏又/徙豐此班固之說也劉端字執嘉生四子伯仲季交季)¶
(即漢髙祖也名邦漢自髙祖至光武光武至獻帝享國/四百二十五年又有東郡河南雕陰三族俱出匈奴之)¶
(族漢髙祖以宗女妻冒頓其俗貴者皆從/母姓因改為劉氏又漢賜項氏姓為劉氏)原氏(周文王/第十六)¶
(子原伯之後封於河内今澤州沁水是其地也周有原/莊公世為周卿士故以邑為氏魯有原壤陳有原仲晉)¶
(有原軫徃徃其族散在/他國而以本國為氏者)召氏(或作邵姬姓召公食邑也/杜預云扶風雍縣東南有)¶
(召亭雍今鳯翔天興此舊地也東仙之後其地在今王/屋又周公封魯召公封燕雖各之國也然其後有留佐)¶
(周室者世為周卿士也周厲王時周徳衰微兄弟道缺/召穆公於東都收會宗族而作常棣之詩召簡公之後)¶
<pb:KR2d0006_WYG_032-3b>¶
(不見春秋召與邵一氏而後世分為二齊有召忽漢功/臣有召歐又南陽太守召信臣生馴孫林此單召者也)¶
(秦有邵不疑及汝南/安陽之族皆從邑)¶
　　魯邑¶
臧氏(姬姓魯孝公之子公子彄食邑于臧因以為氏隠/十年臧僖伯諌觀魚桓二年臧哀伯諌納郜鼎襄)¶
(二十四年臧紇為季氏廢長立庻被孟氏所譖斬鹿門/之關以出奔邾乃立臧為致防而奔齊漢有燕王臧荼)¶
(城陽王太𫝊臧璋後漢二十八/將城門校尉臧宫望出東海)郈氏(亦作后魯孝公八/世孫成叔為郈大)¶
(夫因以為氏郈邑今鄆州須城東三十六里郈鄉亭是/孔子弟子后處之邑漢有少府后倉古今人表作厚)¶
費氏(亦音祕姬姓懿公之孫費伯之邑也今沂州費縣/西北二十里故費城是紂幸臣費仲夏禹之後也)¶
<pb:KR2d0006_WYG_032-4a>¶
(楚有費無極又費連/氏改為費氏虜姓也)郎氏(姬姓魯懿公孫費伯城郎因/以居之子孫遂以為氏今單)¶
(州魚臺縣舊有郁郎亭是其地漢有郎含後漢中郎郎/顗北海人石趙司空郎闓宋朝郎簡為侍郎錢塘人皇)¶
(祐登科郎淑蘓州人/又有郎誼湖州人)栁氏(魯孝公之後孝公生子展展/孫無駭生展禽字季為魯士)¶
(師諡曰惠食采於栁下故謂之栁下惠子孫以/邑為氏楚滅魯仕楚秦并天下栁氏遷於河東)匡氏(魯/匡)¶
(邑宰匡句須之後開封長垣縣西南十里匡邑故城亦/屬衞又疑魯别有匡邑廬山記楚威王時有匡俗先生)¶
管氏(魯大夫食采/於管因氏焉)鄆氏(魯大夫食采於鄆子/孫氏焉鄆亦作運)落姑氏(魯/大)¶
(夫食采於落姑因氏/焉漢博士落姑仲異)鄒氏(子姓宋湣公之後正考父食/邑於鄒生叔梁紇遂為鄒氏)¶
(其地今兖州鄒縣是也齊/有鄒衍鄒忌望出范陽)卞氏(魯邑也今兖州泗水有/卞城姓纂云曹叔振鐸)¶
<pb:KR2d0006_WYG_032-4b>¶
(之後有支庻食采於卞因以氏焉然卞非曹邑之地魯/有卞莊子楚有卞和南史儒林卞華宋朝卞衮為鹽鐵)¶
(副/使)瑕邱氏(姬姓風俗通魯桓公庻子/食采瑕邱漢有瑕邱申陽)矍相氏(魯大夫食/采矍相因)¶
(氏姓苑/云沛人)菟裘氏(史記秦嬴姓之後也其/地魯邑今在兖州奉符)¶
　　晉邑¶
欒氏(姬姓晉靖侯孫欒賔食邑趙州平棘西北十六里/古欒城是其地以邑為氏欒氏世為晉卿又齊有)¶
(欒氏姜姓齊惠公之後惠公子堅字子欒是以字為氏/者漢有欒布又有尚書欒巴望出西河魏郡宋朝登科)¶
(有欒/副)郄氏(姬姓晉之公族也晉大夫郄文子食邑於郄/世為晉卿以邑為氏望出山陽宋朝登科郄)¶
(濟川真定人又景/祐登科郄晉卿)苦氏(即郄氏郤犨亦號苦成于苦為/别封之邑潛夫論苦成城在鹽)¶
<pb:KR2d0006_WYG_032-5a>¶
(池東北越大夫苦成漢有/苦灼為㑹稽太守音庫)祁氏(姬姓晉獻侯四世孫奚/為晉大夫食邑于祁遂)¶
(以為氏其地即今大原祁縣是也猶有祁奚墓或云隰/叔之後與士氏同族又祁亦姓也出黄帝後所謂伊祁)¶
(是也亦作耆望出太原樂陵宋/朝登科祁髙開封人又有祁融)荀氏(晉之公族也隰叔/之後僖二十八年)¶
(荀林父將中軍故曰中行氏荀邑在絳州正平西十五/里宣十二年荀林父與楚子戰于邲荀首趙同為下軍)¶
(大夫荀首食邑於智號曰智莊子襄十四年知朔生盈/而死故荀氏同見又為田氏程氏輔氏荀本侯國姬姓)¶
(晉滅之以為邑荀侯/之裔亦以國為氏)智氏(姬姓即荀氏荀首别食智邑/又為智氏至荀瑶為趙魏所)¶
(滅故智氏亦謂荀氏/望出河東天水陳留)輔氏(姬姓晉之公族也本荀氏又/食邑於智故又為智氏智果)¶
(以智伯剛愎必亡其宗别為輔氏又晉大夫有輔躒漢/有輔狼為尚書令今河東有此姓望出扶風宋朝登科)¶
<pb:KR2d0006_WYG_032-5b>¶
(輔章無/為軍人)續氏(姬姓晉大夫狐鞫居食采於續故謂之續/簡伯又為續氏一云舜七友續牙之後漢)¶
(功臣表續相如封承父侯晉有續武威撰異物志石趙/有太子少保續咸上黨河東襄陽並有此姓望出鴈門)¶
(宋元祐登科續渙若汝州人建炎/續商賢兖州人近續觱為吏部郎)戲陽氏(晉邑也舊屬/衞今相州安)¶
(陽縣永和鎮東二十五里戲陽城/衞大夫戲陽速晉有戲陽扶為卿)函與氏(晉大夫范臯/夷食采函與)¶
(因氏/焉)邯鄲氏(嬴姓晉趙盾從父昆弟子曰趙穿食邑邯/鄲因以為氏其地今為邑𨽻磁州漢有衞)¶
(尉邯/鄲義)羊舌氏(姬姓晉之公族也靖侯之後食采於此故/為羊舌大夫有四族皆彊家羊舌晉邑名)¶
(未詳其所或言羊舌氏姓季名果有人盗殺羊而遺其/頭不敢不受受而埋之後盜事發詞連季氏乃掘而示)¶
(之以明已不食惟舌存/而得免此不根之論也)羊氏(即羊舌氏之後春秋末始/單為羊氏秦亂徙居泰山)¶
<pb:KR2d0006_WYG_032-6a>¶
(戰國有羊千著書漢隴西功曹/羊嘉宋朝登科羊奭濰州人)絳氏(晉絳縣老人之後/其地在今絳州)¶
步氏(姬姓晉公族郄氏之後歩陽食采於歩遂以為氏/仲尼弟子有歩叔乗齊人又步鹿氏改為步氏朢)¶
(出潯陽宋朝登科/步覺民河南府人)蒯氏(風俗通晉大夫蒯得之後又衞/有蒯聵見左傳前漢有蒯徹又)¶
(有蕢氏同音宋/初登科有蒯諤)彘氏(左傳士㑹支子士魴别食采/於彘邑在平陽北號恭子)曲氏¶
(姬姓晉穆侯封少子成師于曲沃支孫氏焉今絳州曲/沃即其地漢有代郡太守曲謙貨殖傳有曲叔後漢太)¶
(常卿曲仲尼唐貞元中陳許節度使曲環陜州/人望出陜郡鴈門宋朝登科曲全昌和州人)范氏(陶/唐)¶
(之裔歴虞夏商周成王遷之杜為伯宣王殺杜伯其子/隰叔奔晉為士師故為士氏其子孫處隨及范故經傳)¶
(見三族焉范晉邑也其地濮州范縣是也范氏帝堯裔/孫劉累之後伊祁姓自虞以上為陶唐氏夏為御龍氏)¶
<pb:KR2d0006_WYG_032-6b>¶
(商為豕韋氏周為唐杜氏周衰奔晉為范氏按隰叔生/士輿士輿生士蒍而釋例云士蔿杜伯之孫隰叔之子)¶
(也士蔿字子輿因疑此而為士輿也越有范蠡/著書曰計然魏有范座項羽有范增居巢人)苖氏(芊/姓)¶
(楚大夫伯棼之後伯棼以罪誅其子賁皇奔晉晉人與/之苖因以為氏河内軹縣南苖亭即其地也漢有長水)¶
(校尉苖浦王莽時有苖訢/東晉有苖願望出東陽)邴氏(亦作丙晉大夫邴豫食/邑于邴因以為氏齊亦)¶
(有邴邑而亦有邴氏漢有博士邴丹丞相丙吉出魯國/功臣表有髙苑侯丙倩傳封八代又漢都尉李陵降匈)¶
(奴裔孫歸魏見於丙殿賜氏曰丙唐應公邴粲/其後也與髙祖有舊以其姓犯廟諱賜姓李)吾邱氏¶
(吾音魚即虞邱氏也晉大夫虞邱子著/書楚莊王相虞邱子薦孫叔敖自代者)令狐氏(姬姓周/文王子)¶
(畢公髙之後有畢萬仕晉其子犨封於魏犨之子顆以/獲秦將杜回功别封於令狐故為令狐顆其地在今猗)¶
<pb:KR2d0006_WYG_032-7a>¶
(氏縣西十五里漢有令狐邁避王莽亂居敦煌生稱宋/慶歴登科有令狐詠河中人元符有令狐相如鄆州)¶
(大觀有令狐/皥如汝州人)溫氏(姬姓唐叔虞之後晉郤至為溫大夫/號温季因以為氏按姓纂唐表皆言)¶
(唐叔虞之後以公族封於河内此即郤至之封言郤至/食采于溫亦號温季一事分而為二誤矣温今河内温)¶
(縣是也漢功臣表温疥封椿侯疥孫/何始居太原又有温忩氏改為温氏)揚氏(姬姓周宣王/子尚父幽王)¶
(時封為揚侯為晉所滅其後為氏焉或曰周景王之後/一云唐叔虞之後至晉武公孫于齊生伯僑歸周天子)¶
(封揚侯然傳言虞虢焦滑霍揚韓魏皆姬姓之國為晉/所滅晉以為羊舌氏之邑此其明也揚雄自叙云伯僑)¶
(不知周何别也又云晉武公子伯僑生文文生突羊舌/大夫也又云晉之公族食邑於羊舌凡三縣一曰銅鞮)¶
(二曰揚氏三曰平陽突生職職生五子赤&KR0388;鮒虎季夙/赤字伯華為銅鞮大夫生子容&KR0388;字叔向亦曰叔譽鮒)¶
<pb:KR2d0006_WYG_032-7b>¶
(字叔魚虎字叔羆號羊舌四族叔向晉太傅食采揚氏/其地平陽揚氏縣是也叔向生伯石字食我以邑為氏)¶
(曰揚石黨於祁盈盈得罪於晉并滅羊舌氏叔向子孫/逃于華山仙谷遂居華陰又有揚突後周賜姓獨孤氏)¶
(隋復本姓又有莫胡盧氏改為揚/氏又煬帝誅揚元感改姓為梟氏)盂氏(晉大夫食采盂/邑因氏焉其地)¶
(今為太原盂縣晉/有盂丙衞有盂黶)壺氏(晉大夫邑也因以為氏其地今/潞州黎城東壺口闗是也衞有)¶
(壺黯漢有諫議大夫/壺遂列仙傳有壺公)鞮氏(亦為銅鞮氏風俗通云晉有/銅鞮伯華之後晉之别邑也)¶
(今屬威勝軍有故/城及銅鞮宫遺址)遆氏(音帝今同州澄城多此/姓本銅鞮氏避事改焉)緜氏(晉/大)¶
(夫食采緜上因氏焉今大通監緜上縣是其地晉張方/腹心有緜思又河南官氏志爾緜氏改為緜望出河南)¶
(梓/潼)解氏(晉大夫解揚解狐之後其先食采於解今解州/即其地漢有御史大夫解延年司𨽻校尉解光)¶
<pb:KR2d0006_WYG_032-8a>¶
(又解毗氏改為解宋熙寜登/科解澄開封人又有解九臯)州氏(風俗通云晉有州綽/州賔其先食采于州)¶
(因以為氏其地今懷州武陟縣是也衞有公子州吁漢/有州輔魏有州秦又淳于氏謂之州公其後亦為州氏)¶
(姜姓春秋/時小國也)鄔氏(晉大夫鄔臧之後也食邑于鄔杜預云/太原鄔縣宋登科鄔執權撫州人鄔大)¶
(昕惠/州人)莢氏(風俗通莢成僖子晉大夫也見世本王僧孺/百家志云荀永之娶平陽莢氏又漢藝文志)¶
(有夾氏春/秋音莢)俠氏(即莢氏音莢韓侠累之/後急就章有俠却敵)鄂氏(姬姓晉鄂/侯之後以)¶
(居於鄂邑故支庶以為氏焉漢初功臣安平侯鄂/千秋沛人又巴郡蠻七姓鄂其一也望出武昌焉)翼氏¶
(姬姓晉翼侯居翼城因氏焉漢/諌議大夫翼奉東海下邳人)¶
　　衞邑¶
<pb:KR2d0006_WYG_032-8b>¶
寗氏(姬姓衞武公生季亹食采於寗因以為氏杜云汲/郡修武縣按修武今屬懷州武陟然獲嘉有寗城)¶
(周有寗越/晉有寗嬴)元氏(左傳衞大夫元咺之後也咺食邑於元/今大名府元城是其地子孫以邑為氏)¶
(又拓跋氏云黄帝子昌意之後昌意少子封居北土世/為鮮卑君長宋書云李陵之後自昌意三十九世至昭)¶
(成皇帝什翼揵始號代王都雲中至道武皇帝始改號/魏至孝文帝更為元氏都洛陽又有紇骨氏改為元氏)¶
(又有是云氏改為元氏/又有景氏改為元氏)儀氏(衞大夫儀封人之後徐大/夫儀楚陳大夫儀行父望)¶
(出晉/陽)常氏(姬姓衞康叔支孫食邑於常因以為氏或言/黄帝臣常先之後左傳越大夫常夀過漢有)¶
(右將軍長羅侯常惠宋朝登科有常九思又/有常琪成都人又有恒氏避宋諱亦改為常)裘氏(衞大/夫食)¶
(采於裘因氏焉或云本求/氏改為裘望出渤海虢略)承氏(衞大夫承成之後/見世本望出千乗)濮氏¶
<pb:KR2d0006_WYG_032-9a>¶
(衞大夫食采於濮因而氏焉其地在澶州濮陽今新定/有此姓望出魯國濮陽宋朝登科濮俊民開封人濮溫)¶
(其邵/武人)戚氏(衞大夫食采於戚因氏焉其地在衞州頓邱/昔賢有戚子著書漢髙祖戚夫人生趙王如)¶
(意功臣表有臨轅侯戚鰓傳封七/世望出齊郡宋建隆登科有戚維)汲氏(風俗通衞宣公/太子伋之後居)¶
(汲因以為氏然汲衞邑也其大夫所治之邑又何必子/伋為哉其地今衞州衞縣宋尚書郎汲熙載望出清河)¶
聶氏(衞大夫食采於聶因氏焉史記軹人聶政殺韓相/侠累漢有太守聶良護羌校尉聶尚又有聶壹吳)¶
(志有將軍聶支石趙録冉閔有/中書令聶熊望出河東又新安)棗氏(本棘氏衞大夫棘/子成之後避地改)¶
(為棗後漢/有棗祗)商邱氏(衞大夫食邑於此漢有御史大夫秺/侯商邱成又有商邱子胥髙邑人見)¶
(列仙/傳)五鹿氏(姬姓風俗通衞邑也晉公子重耳封舅犯/於五鹿支孫氏焉漢有少府五鹿充宗代)¶
<pb:KR2d0006_WYG_032-9b>¶
(郡成陽縣/有五鹿氏)¶
　　鄭邑¶
馮氏(世本云歸姓鄭大夫馮簡子之後姓纂云周文王/第十五子畢公髙之後畢萬封魏支孫食采於馮)¶
(城因氏焉漢書云秦末馮亭為上黨太守入趙其宗族/或留潞或在趙秦丞相去疾御史大夫刼漢博成侯母)¶
(擇並亭之後也至馮唐徙安陵為楚相弟騫自上黨徙/杜陵孫奉世左將軍生譚逡野王立參野王左馮翊上)¶
(郡太守參宜鄉侯漢功臣又有閼氏侯馮解散穀陵侯/馮谿傳封六代後漢司馬馮勤魏郡人馮衍杜陵人生)¶
(豹為尚書司空馮魴南/陽人廷尉馮緄巴郡人)京氏(鄭武公少子改封於京謂/之京城太叔因氏焉舊滎)¶
(陽京縣是其地後齊廢入滎陽其故城在縣/東南二十里又李氏改為京氏望出譙國)¶
<pb:KR2d0006_WYG_032-10a>¶
　　齊邑¶
閭邱氏(志籍不言所出然邾國有閭邱杜預云髙平南/陽縣北有顯閭亭本邾地為齊所并徃徃閭邱)¶
(氏食邑於此故以命氏釋例公子譜皆略惟世本詳焉/盖春秋閭邱嬰之後也迨齊宣王時有閭邱卭閭邱光)¶
(漢有廷尉閭邱勲後漢太常閭邱遵魏有閭邱決/著書十二篇晉有太常閭邱冲南陽太守閭邱羡)閭氏¶
(齊大夫閭邱嬰之後或單言/閭氏從省文也又改為盧氏)隰氏(姜姓齊莊公子廖事/桓公封於隰陰為大)¶
(夫故以為氏杜預/云濟南有隰隂縣)崔氏(姜姓出齊丁公嫡子季子讓國/於叔乙食采于崔遂為崔氏杜)¶
(預云濟南東朝陽縣西北有崔氏城是也季子生穆伯/穆伯生沃沃生野八世孫夭僖二十八年晉侯宋公齊)¶
(國歸父崔夭次于城濮夭生杼宣十九年齊惠公卒崔/杼有寵於惠公髙國畏其偪也公卒而逐之書曰崔氏)¶
<pb:KR2d0006_WYG_032-10b>¶
(出奔衞非其罪也成十七年齊侯使崔杼為大夫襄二/十三年崔杼弑莊公崔杼生成及彊後妻生明嫡庻爭)¶
(立二十七年慶封使盧蒲嫳殺成及彊杼及其妻縊崔/明奔魯生良十五世孫意如為秦大夫封東萊侯二子)¶
(伯基仲牟伯基居清河東武城/仲牟居博陵安平並為著姓)盧氏(姜姓齊太公之後/也齊文公之子髙)¶
(髙之孫傒食采於盧今齊州盧城是也因邑為氏秦有/博士盧敖子孫家于𣵠水之上遂為范陽涿人漢有燕)¶
(王盧綰其裔也又有盧蒲氏出自桓公亦為盧氏皆齊/之盧也按河南後魏官氏志有莫盧氏代姓也後改為)¶
(蘆復去艸又有范陽雷氏以盧雷聲近故亦改為盧焉/又有三原閭氏准制改為盧氏又章仇大翼善天文隋)¶
(煬帝賜/姓盧氏)鮑氏(姒姓不知所出或云夏禹之後有鮑叔仕/齊食采於鮑因以為氏鮑叔字叔牙進管)¶
(仲於齊桓公遂覇諸侯其後有鮑牽曰鮑莊子為夫人/聲孟子所譖靈公刖其足傳曰鮑莊子之智不如葵葵)¶
<pb:KR2d0006_WYG_032-11a>¶
(猶能衞其足齊人召鮑國而立之定九年陽虎奔齊請/伐魯鮑文子諌曰魯未可取也世為齊卿又俟力氏改)¶
(為鮑代姓也望/出上黨東海)棠氏(姜姓齊桓公之後邑于棠曰棠公/其後為棠氏又楚亦有棠邑大夫)¶
(伍尚之所封號曰棠/君其後亦為棠氏)穰氏(風俗通田穰苴諸田之族穰/所食之邑因以氏焉穰苴為)¶
(齊大/司馬)晏氏(或云齊公族襄公二十九年吳季札聘于齊/說晏平仲謂之曰子速納邑與政無邑與政)¶
(乃免於難故晏子因陳桓子納政與邑以免欒髙之難/漢有司𨽻校尉晏稱南燕有晏漢宋朝有宰相晏殊應)¶
(神童舉臨川/人望出齊國)晝氏(風俗通齊大夫食/采晝邑因氏焉)檀氏(姓纂云姜姓/齊公族有食)¶
(瑕邱檀城因以為氏然瑕邱魯地也或齊之公族奔于/魯者受邑乎檀也禮記魯有檀弓是其裔也又周卿士)¶
(檀伯逹六國時齊有檀/子望出清河平盧髙平)來氏(本作郲子姓商之支孫食/采於郲因以為氏其後避)¶
<pb:KR2d0006_WYG_032-11b>¶
(難去邑齊有來章秦末徙義陽之新野風俗通楚有來/英漢功臣表&KR0756;侯来蒼&KR0756;音待宋朝登科來章磁州人)¶
菑氏(齊邑也見姓苑孔融集菑/莊青州人為北海望族)盆氏(齊邑也盆成子之/後漢盆謐為中郎)¶
(將望出/齊郡)即墨氏(齊將田單守即墨支孫氏焉/漢書儒林傳城陽相即墨成)即氏(風俗/通漢)¶
(單父令即費其先食/采即墨因以命氏)葵邱氏(齊邑也英賢傳古有葵邱/頎又石虎時有龍驤將軍)¶
(葵邱/直)梁邱氏(齊大夫食采梁邱景公時有梁邱據漢/少府梁邱賀諸縣人王莽時有梁邱賜)籍¶
邱氏(齊大夫籍/邱子鉏)余邱氏(齊公族食采余邱漢有侍御史/余邱炳又隠士余邱靈居曲河)¶
安平氏(齊將田單封安/平君因氏焉)髙堂氏(齊公族也風俗通齊卿/髙敬仲食采於髙堂因)¶
(氏焉其地在/博州髙唐)¶
<pb:KR2d0006_WYG_032-12a>¶
　　楚邑¶
鬬氏(芊姓若敖之後按若敖名熊義其先無字鬬者必/邑也其地未詳若敖娶於䢵生鬬伯比滛於䢵子)¶
(之女生子文焉棄諸夢中虎乳之䢵子見而收之楚人/謂乳為穀謂虎為於莵故名之曰鬬穀於莵子文楚之)¶
(良也世為令/尹秉楚政)薳氏(亦作蔿芊姓楚蚡冒之後薳章食邑/于薳故以命氏按楚有地名蔿又有)¶
(薳澨則知薳為楚邑矣又晉士蔿之/後亦為蔿氏此以王父字為氏者)屈氏(芊姓楚之公/族也莫敖屈)¶
(瑕食邑於屈因以為氏三閭大夫屈平字原其後也漢/有屈燕又屈突氏改為屈氏望出河南宋朝登科屈符)¶
(屈唐臣又同州屈理耀州屈長吉/屈大方廬州人屈中羙並登科)陰氏(姬姓管夷吾七/代孫修適楚為)¶
(隂大夫因以為氏風俗通又云隂康氏之後周有隂不/佞隂里人又後周賜姓邱月隂氏隨復舊姓宋朝登科)¶
<pb:KR2d0006_WYG_032-12b>¶
(陰信臣陰昭又/有陰晫鳯翔人)鍾氏(晉伯宗之後伯宗晉之賢者也為/郤氏所譖被殺子伯州犂奔楚邑)¶
(于鍾離今濠州也子孫以邑為氏或言鍾或言鍾離楚/有鍾儀鍾建鍾子期與伯牙為友項羽將鍾離昧昧有)¶
(二子長曰發居九江仍故姓次曰接/居潁川長社為鍾氏南唐有鍾傳)鍾離氏(姬姓即鍾/氏以伯州)¶
(犂居鍾離故曰鍾離氏亦省言鍾氏州犂與晉同祖而/世本云與秦同祖嬴姓何也戰國䇿齊賢人鍾離千昧)¶
(楚人鍾離岫撰會稽後賢傳後漢鍾離/意㑹稽山陰人曾孫緒樓船都尉生駰)春氏(風俗通云/楚相黄歇)¶
(春申君/之後)上官氏(楚王子蘭為上官邑大夫因以為氏秦/滅楚徙隴西之上邽漢有右將軍安陽)¶
(侯上官桀生安桑樂侯女為昭帝皇/后拜車騎將軍後以反伏誅裔孫勝)詹氏(楚詹尹之後/有詹何善釣)¶
(周有詹父又有詹喜楚辭有太卜/詹尹宋朝為著姓望出渤海河問)蔓氏(楚有鬬成然食/采於蔓曰蔓成)¶
<pb:KR2d0006_WYG_032-13a>¶
(然其後以/邑為氏)白氏(芊姓楚白公勝之後也楚有白邑其地/在蔡州襃信秦大夫白乙丙武安君白)¶
(起史記有白圭周富人也漢書白生魯人為楚元王/博士晉有白襃苻秦大鴻臚白景望出南陽太原)葉¶
氏(舊音攝後世與木葉同音風俗通楚沈尹戍生諸梁/食采於葉因氏焉吳志有都尉葉雄唐有葉法善宋)¶
(朝為著姓望/出下邳南陽)商宻氏(楚大夫食采之邑其/地在今鄧州穰縣)軒邱氏(芈姓/楚文)¶
(王庻子食采軒邱因/氏漢有梁相軒邱豹)三閭氏(芊姓楚屈原為三/閭大夫因氏焉)鄧陵氏¶
(芊姓楚公子食邑鄧陵因/氏焉鄧陵氏著書見韓子)諸梁氏(楚莊王之後食/邑諸梁因氏焉)棠谿¶
氏(姬姓吳王闔閭弟夫槩王奔楚為棠谿氏其地在/今蔡州遂平漢有棠谿惠又五官中郎將棠谿典)¶
　　宋邑¶
<pb:KR2d0006_WYG_032-13b>¶
留氏(按姓纂衞大夫留封人之後然無據宋有留邑此/則宋之留邑大夫因以邑為氏其地在今徐州泗)¶
(水東南二十五里留城是也漢功臣彊圉侯留&KR0388;𫝊封/四代吳有將軍留贊又有劉誕謀逆貶姓為留五代留)¶
(從効為泉州節度使望出㑹稽宋/朝登科留溶漳州人留毅衢州人)合氏(子姓宋向戌食/采於合為宋左)¶
(師故謂之合左/師望出馮翊)坎氏(英賢傳云宋/附庸有坎氏)華氏(子姓宋戴公子/考父食采於華)¶
(因氏焉世為宋卿漢功臣表終陵侯華/無害傳封四代宋朝有華相華泰登科)¶
　　韓邑¶
平氏(姬姓韓哀侯少子婼食采平邑因以為氏秦滅韓/徙下邑漢有丞相平當生晏司徒北齊有平筌望)¶
(出河内燕郡宋朝登/科平天倪大名府人)横氏(風俗通云韓公子咸/號横陽君子孫氏焉)¶
<pb:KR2d0006_WYG_032-14a>¶
　　魏邑¶
鄴氏(魏邑名今為相州治縣/風俗通漢有梁令鄴鳯)信氏(風俗通魏公子/信陵君之後)¶
　　趙邑¶
馬氏(即馬服氏嬴姓伯益之後趙奢封馬服君因/以為氏或去服為馬秦滅趙奢孫興徙咸陽)雎氏¶
(息為切趙大夫食采/於睢邑因以命氏)藺氏(姬姓韓厥元孫曰康仕趙食/采於藺因氏焉康裔孫相如)¶
(為趙上卿子孫仕秦隨司馬錯伐蜀因家成都望出/中山華隂宋朝登科藺中謹開封人藺中行永静人)鹿¶
氏(趙大夫食采五鹿因氏焉漢有巴郡太守鹿旗子孫/因家焉又阿鹿元氏改為鹿氏後魏黄門侍郎鹿悆)¶
(宋朝鹿稹登進士第又有鹿/元規單州人鹿敏求陳州人)武成氏(嬴姓風俗通趙平/原君勝封武成君)¶
<pb:KR2d0006_WYG_032-14b>¶
(因氏/焉)鄡氏(苦遥切趙大夫食采深澤鄡邑因氏焉/孔子弟子鄡單字子家望出太原鉅鹿)¶
　　秦邑¶
衙氏(嬴姓秦穆公子食采於衙因氏焉其地即彭衙也/同州白水東北六十里有彭衙城漢有長平令衙)¶
(謹卿七世同居蜀志晉/有督䕶衙傳望出江夏)武安氏(芊姓秦將白起封武安/君因氏焉漢有千乗侯)¶
(武安/㳟)華陽氏(秦宣太后弟封華陽君子孫/氏焉漢有諌議大夫華陽通)涇陽氏(秦宣/太后)¶
(弟封涇陽君因氏焉漢/有駙馬都尉涇陽犨)髙陵氏(嬴姓秦昭王弟封髙陵/君因氏焉漢有諌大夫)¶
(髙陵/顯)¶
　　諸國邑¶
<pb:KR2d0006_WYG_032-15a>¶
通氏(巴大夫食采於/通川因氏焉)譙氏(曹大夫食采於譙因氏焉漢/譙隆為上林令以忠諌拜侍)¶
(中望出巴西譙國/宋朝登科譙南薰)鄾氏(鄧大夫食采鄾邑子孫因氏焉/杜預云地在鄧縣南沔水之北)¶
酇氏(音鑽海西先賢傳酇/授字仲華漁陽人)縣氏(或為平聲其先有為縣/大夫者望出扶風風俗)¶
(通縣成父孔子門人漢有甘/陵相縣芝吳中書令縣黙)酈氏(黄帝之後支孫食采/於酈因氏焉漢有廣)¶
(野君酈食其沛人弟商右相曲周景侯生寄一名况食/其子疥封髙梁侯傳封三代後魏酈道元字善長注水)¶
(經官至御史中丞望出新/蔡宋朝登科酈因江陵人)取慮氏(徐偃王子食邑取慮/因氏焉姓纂云今臨)¶
(淮有/此姓)薊氏(邑名在燕地神仙傳/有薊子訓望出内黄)鮮于氏(子姓鮮音仙商/後周武王封箕)¶
(子於朝鮮支子仲食采於于子孫以鮮于為氏宋慶歴/登科有鮮于綽鄭州人政和有鮮于陶宣和有鮮于先)¶
<pb:KR2d0006_WYG_032-15b>¶
(知並閬/州人)鮮氏(音仙鮮于氏之後亦為鮮氏蜀李夀司空/鮮思明望出南安宋朝登科有鮮洪範開)¶
(封人熙寧有/鮮符戎州人)毋邱氏(其先食采毌邱因氏焉宋朝登科/有毋邱㑹政和有毋邱儼毌邱斌)¶
(並閬/州人)毋氏(毋邱氏或為毋氏唐開元補闕毋景洛陽人/一云吳人宋朝毋湜直龍圖閣又毋隨登科)¶
(望出平/昌鉅鹿)三烏氏(風俗通凡氏於職三烏五鹿有三烏/大夫因氏焉漢有三烏羣為上郡計)渠¶
邱氏(亦作著邱氏嬴姓莒國之君居於渠邱故謂之渠/邱公今密州莒縣有渠邱城英賢傳彭城有渠邱)¶
(氏/)漁陽氏(燕大夫受封漁陽因以為氏/漢有少府漁陽鴻北平人)堂邑氏(漢張騫/使西域)¶
(從百餘人堂邑/氏二人得還)¶
　　漢魏邑¶
<pb:KR2d0006_WYG_032-16a>¶
泉氏(狀云本姓全氏全琮之後琮孫暉魏封南陽侯食/封白水遂改為泉氏然國語潞洛泉余滿皆赤翟)¶
(隗姓是則舊有泉氏矣後/魏洛州刺史上洛侯泉企)揭陽氏(漢功臣安道侯揭陽/定為南海揭陽令因)¶
(氏/焉)¶
　　以鄉為氏¶
　臣謹按封土之制降國而為邑降邑而為關内邑降¶
　關内邑而為鄉降鄉而為亭後世但知傳國邑之封¶
　而失鄉亭之㫖今自國至亭列五等¶
裴氏(嬴姓伯益之後秦非子支孫封&KR1548;鄉因以為氏今/聞喜&KR1548;城是也按聞喜𨽻解州六代孫陵當周僖)¶
<pb:KR2d0006_WYG_032-16b>¶
(王之時封為解邑君乃去邑從衣為裴裴衣長貌一云/晉平公封顓帝之孫鍼於周川之裴中號裴君又唐開)¶
(元右驍衛大將軍疎勒王裴夷健之後為西域裴又後/趙録有壘氏本姓裴改為壘自魏晉至周隋裴氏七代)¶
(有/傳)陸氏(媯姓田敬仲之後也十一世齊宣王少子通封/於平原般縣陸郷即陸終氏之故地因以為氏)¶
(通諡元侯生㳟侯發為齊上大夫生二子萬臯臯孫賈/為漢大中大夫萬生烈為吳令遷豫章都尉既卒吳人)¶
(思之迎其䘮葬于胥屏亭子孫遂為吳郡吳縣人十世/孫閌穎川太守生三子卭温威號穎川枝威生續揚州)¶
(别駕生三子稠逄襃號荆州枝稠為荆州刺史二子肅/謙肅為丹徒令號丹徒枝又代北有部落大人號步陸)¶
(孤氏後魏孝文遷洛/陽改為陸氏虜姓也)耨氏(廣信都多此姓本姓/陸避事改耨女玉切)龎氏(姬/姓)¶
(周文王子畢公髙之後其支庻封於龎因/以為氏魏有龎涓趙有龎煖望出譙國)閻氏(姬姓武/王封太)¶
<pb:KR2d0006_WYG_032-17a>¶
(伯曾孫仲奕於閻鄉因以為氏又云昭王少子生而有/文在其手曰閻康王封於閻城又云唐叔虞之後晉成)¶
(公子懿食采於閻晉滅之子孫散處河洛然太伯無後/武王克商求仲雍之孫叔逹之子周章封於吳為太伯)¶
(後周章之弟曰虞仲封於虞為仲雍後未聞仲奕者也/有文在手之言多為迂誕晉有閻沒齊有閻職又有雲)¶
(中族後周賜姓大野/氏隋復舊望出樂安)郝氏(出於赫胥氏太昊氏之佐也/殷帝乙時有子期封太原郝)¶
(鄉因氏焉漢有上谷太守郝賢後漢有郝蘭宋朝/郝太冲雍熙二年及第郝居中景徳元年登第)尸氏¶
(漢書尸佼晉人為商君師著尸子風俗通/云其先封尸鄉因以為氏齊相有尸臣)肥氏(恐其先/有封於)¶
(肥鄉者戰國䇿趙賢人肥義之後風俗通/云漢有肥韶英布將肥赫又仁恕掾肥親)資氏(黄帝之/後食采)¶
(益州資中因以為氏風俗通/資成陳留人望出南陽會稽)郟氏(左傳鄭大夫郟張其/先封郟鄉因氏焉宋)¶
<pb:KR2d0006_WYG_032-17b>¶
(郟良子修輔並登進士第吳興人望出滎陽武/陵嘉祐有郟亶開封人紹興有郟升卿平江人)胡毋氏¶
(媯姓齊宣王封母弟於母鄉其鄉本/胡國因曰胡毋氏漢有太史胡毋㳟)大陸氏(姜姓齊太/公之後食)¶
(邑陸鄉因號大陸氏齊/簡公時有大陸子方)¶
　　以亭為氏¶
麋氏(楚大夫受封於南郡麋亭因以為氏或言/工尹麋之後以名為氏望出東海南陽)采氏(黄/帝)¶
(封其子於右北/平采亭因氏焉)俞豆氏(芊姓楚公子食采於/南陽俞豆亭因氏焉)歐陽氏(姒/姓)¶
(越王勾踐之後支孫封烏程歐陽亭因氏焉烏程𨽻湖/州漢有歐陽和伯授尚書曽孫髙博士孫地餘少府子)¶
(政/)¶
<pb:KR2d0006_WYG_032-18a>¶
　　以地為氏(所居附/)¶
傅氏(商相傅説之後築於傅巖因/以為氏唐傅㳺藝賜姓武氏)䝉氏(風俗通東䝉主/以䝉山為氏秦)¶
(有將軍䝉驁生武武生恬皆仕秦望出安定宋䝉/傳祥符元年登科又有䝉汲台州人䝉著封州人)¶
　臣謹按䝉山在沂州費縣西北八十里又有東䝉在¶
　費西北七十五里在䝉山之東主其山之祀者子孫¶
　因山為氏¶
陵陽氏(搜神記陵陽子明止陵陽/山得仙其後因山為氏)少室氏(國語少室周/為趙簡子戎)¶
(右/)城氏(風俗通凡氏於事者/城郭園池皆姓也)池氏(以所居為氏也漢有/中牟令池瑗魏有城)¶
<pb:KR2d0006_WYG_032-18b>¶
(門侯池仲魚望出西平今/為福州大姓有池鍔登科)涂氏(洪州人因水為氏宋朝/登科涂天明涂正勝涂)¶
(壎並撫/州人)嵇氏(姒姓夏少康封子季杼於會稽遂為會稽/氏漢初徙譙嵇山改為嵇氏又統嵇氏改)¶
(為嵇氏宋翰/林學士嵇潁)鮭氏(音圭以居鮭陽改為鮭氏後漢/有鮭陽鴻為少府傳孟氏易)橋氏¶
(黄帝葬橋山子孫守冡/因為橋氏漢有橋庇仁)喬氏(即橋氏也後周文帝作相/命橋氏去木義取髙逺一)¶
(云匃奴貴姓世為輔相/宋朝有喬惟岳給事中)勞氏(其先居東海勞山/因氏焉望出松陽)東關氏¶
(晉有東關嬖五漢有/將軍北亭侯東關義)關氏(風俗通云關令尹喜之後也/一云夏大夫關龍逄之後漢)¶
(有長水校尉關陽蜀有前將軍/漢夀亭侯關羽望出隴西東海)潁氏(鄭大夫頴考叔為/潁谷封人故以為)¶
(氏今許州長社有潁谷即其地也後漢/潁容字子嚴著春秋釋例望出陳留)狐邱氏(晉大夫/狐邱林)¶
<pb:KR2d0006_WYG_032-19a>¶
(之後見世本英賢傳曰/出自狐邱封人之裔)邱氏(姜姓太公封於齊而都營/邱其支庻居於營邱者遂)¶
(以邱為氏其地在今齊州臨淄或云濰州昌樂有營邱/故城左傳有邾大夫邱弱邱氏世居扶風又有邱林氏)¶
(邱敦氏並改為/邱氏虜姓也)壺邱氏(列子師壺邱/子林鄭人)桑邱氏(漢書桑邱/公著書五)¶
(篇姓纂云今/下邳有此姓)龍邱氏(見風俗通漢有髙/士龍邱萇吳郡人)蛇邱氏(見英賢/傳後漢)¶
(河内太守蛇邱彧生重濟北/太守女適羊續重濟北人)陶邱氏(帝堯子丹朱居陶/邱因氏焉齊大夫)¶
(陶邱徳漢侍/御陶邱仁)於邱氏(其先家於邱因氏焉/漢有宛朐令於邱略)苞邱氏(楚苞/邱先)¶
(生荀卿/弟子)水邱氏(漢司𨽻校/尉水邱崇)曹邱氏(漢書楚有曹邱/生見季布傳)楚邱¶
氏(新序楚邱先生/孟嘗君時人)廪邱氏(齊大夫廪邱子之後見世本/英賢傳有廪邱充齊隠者)¶
<pb:KR2d0006_WYG_032-19b>¶
曼邱氏(齊士曼邱不澤漢/韓信將曼邱臣)咸邱氏(齊有隠士/咸邱䝉)浮邱氏(列/仙)¶
(傳周太子晉時道士浮邱伯控鶴上嵩山漢/書楚元王與申公學詩浮邱伯荀卿門人)安邱氏(漢/有)¶
(長陵三老安邱望之注/老子行於世京兆人)淄邱氏(英賢傳齊勇/士淄邱許)稷邱氏(漢/稷)¶
(邱子得/仙道)雍邱氏(晉郭黙將/軍雍邱洛)何邱氏(楚有何邱子後魏殿/中將軍何邱勍列威)¶
(將軍何/邱寄)麥邱氏(英賢傳齊桓公/時賢人麥邱老)北邱氏　獻邱氏　﨑¶
邱氏　羌邱氏　逄邱氏　厚邱氏(並見/姓苑)羑氏(地名羑/里即文)¶
(王所囚之地也居於此地者/以羑為氏或言羑里獄官)綺氏(漢初四皓隠商山號/綺里季其後為綺氏)¶
(以季居於/綺里也)¶
<pb:KR2d0006_WYG_032-20a>¶
　臣謹按四皓非顯逹之人其初不得受氏之祖故以¶
　所居為氏此三代之事也如介之推燭之武冀芮潁¶
　考叔之類是矣¶
濟氏(以所居近濟水故以為/氏襄陽有此姓見姓苑)巷氏(毛詩寺人/巷伯之後)艾氏(晏子/春秋)¶
(大夫艾孔之後即左傳裔欵也艾亦謂之艾陵齊魯境/上山風俗通龎儉母艾氏南燕有牙門艾江又東平太)¶
(守艾銓唐有侍郎御史艾敬直北平人宋朝艾潁為御/史元豊登科艾早真州人元祐艾與言沂州人望出隴)¶
(西河南天水又河南官/氏志艾斤氏改為艾氏)柘氏(楚大夫以地為氏急就章/漢有柘温舒望出武陵)¶
燭氏(鄭人燭之武不得氏以其居於燭地/故言燭之者猶言介之推佚之狐也)&KR3108;氏(所嫁切/風俗通)¶
<pb:KR2d0006_WYG_032-20b>¶
(云新鄭人楊&KR3108;村/在縣西二十五里)闕氏(風俗通闕黨童子之後漢有荆/州刺史闕翊漢書藝文志闕子)¶
(著書後漢末闕宣下邳人王僧孺/百家譜云蕭逺娶下邽闕氏之女)辟閭氏(姬姓衞文公/支孫居楚邱)¶
(營辟閭里因為辟閭氏焉漢書儒林傳/太子少傳辟閭曽孫某為昌邑王太傅)申屠氏(姜姓周/幽王申)¶
(后兄申侯之後支子居安定屠原因以為氏一說申徒/狄夏賢人後音轉改為申屠氏又有作勝屠者或云申)¶
(屠楚/官號)申徒氏(風俗通云本申徒氏隨音改為申屠氏申/徒狄夏賢人也湯以天下授之耻不以義)¶
(聞已自投於河莊子申徒元者/鄚人也漢有西屏將軍申徒建)東門氏(姬姓魯莊公子/公子遂字襄仲)¶
(居東門號東門襄仲因氏焉漢有荆/州刺史東門雲又有東門京善相馬)西門氏(鄭大夫居/西門因氏)¶
(焉列子有西門子魏文侯時西門豹為鄴令漢王莽時/有西門息神仙傳有西門惠宋祥符登科西門治大觀)¶
<pb:KR2d0006_WYG_032-21a>¶
(有西門解/濵州人)西氏(姓苑云西門豹/之後改為西)南門氏(見姓/苑)北門氏(左/傳)¶
(有北門駟尸子有北/門子莊子有北門成)陽門氏(禮記陽門/介夫之後)桐門氏(子姓左/傳宋樂)¶
(大心為右師食/采桐門因氏焉)夷門氏(史記魏隠士侯嬴為/夷門門者因氏焉)闕門氏(漢/書)¶
(儒林傳膠東内史闕門/慶忌鄒人申公弟子也)木門氏(宋公子食采木門因氏/焉說苑衞大夫有木門)¶
(子/髙)逄門氏(漢書古今人表有逄門子/豹藝文志逄門子著兵法)胥門氏(左傳吳大/夫胥門巢)¶
(之後/也)弋門氏(姓苑云/漢陽人)雍門氏(齊頃公之子公子勝居雍/門故為雍門氏戰國䇿雍)¶
(門周以鼓琴干孟嘗君/說苑齊有雍門子秋)耏氏(宋有耏班以其守耏門故/以為氏漢功臣表芒侯耏)¶
(跖生昭昭生申尚/景帝女南宫公主)門氏(周禮公卿之子入王端門敎以/六藝謂之門子其後為氏後魏)¶
<pb:KR2d0006_WYG_032-21b>¶
(有門文愛今望出河南又廬江河南官氏志有叱門氏/改為門氏又有吐門氏改為門氏又有庫門氏改為門)¶
(氏/)東宫氏(東宫得臣齊大夫也其後東/宫得疾隠嵩山年三百嵗)西宫氏(見姓/苑)南¶
宫氏(姬姓孟僖子之後也或言文王四友南宫子之後/宋有南宫長萬南宫牛仲尼弟子南宫縚字子容)¶
(魯人宋天聖登科南宫誠慶歴有/南宫覲洪州人紹興有南宫瑞)北宫氏(姬姓衞之公/族也左傳有)¶
(北宫奢漢書有北宫伯子晉有西河/太守北宫協前涼有䕶軍北宫萌)東郭氏(姜姓齊公/族桓公之)¶
(後也齊大夫東郭書見左傳又大陸子方號東郭賈齊/人莊子有東郭子魏文侯時有東郭子方東郭惠見說)¶
(苑/)西郭氏(姓氏英賢傳云齊有賢者居西郭因氏焉漢/有謁者僕射西郭嵩晉有祕書西郭陽北海)¶
(人何承天云/西朝名士也)南郭氏(莊子有南郭子綦左傳/有南郭偃南郭且于)北郭氏(左/傳)¶
<pb:KR2d0006_WYG_032-22a>¶
(齊大夫北郭子車之後也子車名佐生北/郭啟說苑齊人有北郭騷與晏子為友)東閭氏(東閭/子嘗)¶
(富貴後乞食於道曰吾為相/六年未嘗薦一士見說苑)西閭氏(說苑有/西閭過)屋廬氏(晉/賢)¶
(人屋廬子著書/言彭&KR0389;之法)市南氏(左傳楚人有市南/宜僚亦見莊子)社南氏(其先/齊倡)¶
(見風俗通又姓苑云/扶風安陵有社南氏)社北氏(風俗通與社南皆齊倡也/漢有髙煬娶扶風社北氏)¶
　臣謹按優倡依社而居則其志可知也¶
三邱氏(蜀志有/三邱務)三州氏(孝子傳有/三州昏)延陵氏(姬姓吳季札/居延陵因氏)¶
(焉亦為延州來氏呂氏春/秋延陵玉趙襄子謀臣)於陵氏(姜姓風俗通陳仲子/齊世家辭爵灌園於)¶
(於陵子/孫氏焉)平陵氏(史記平陵/老之後)梁垣氏(陳留風俗傳周畢公/後有梁垣演居大梁)¶
<pb:KR2d0006_WYG_032-22b>¶
(之墟子孫因氏焉漢光武時侍御史/梁垣列字惠伯又武陵太守梁垣成)蒲圃氏(魯地以所/居為氏)¶
東方氏(風俗通伏羲之後帝出於震位主東方子孫因/氏焉宋嘉祐登科有東方頴叔梓州人熙寧有)¶
(東方暉/開封人)西方氏(姓苑云少昊金天氏位主西方金/因氏焉宋朝登科西方琥淄州人)九方¶
氏(列子秦穆公時九方/臯一名歅善相馬)東里氏(姬姓鄭大夫子産居東/里因氏焉曹瞞狀有南)¶
(陽太守東里昆泰始先賢狀/有東里冕魏志有東里衮)百里氏(風俗通秦大夫百/里奚之後其先虞)¶
(人家于百里因氏焉後漢徐州/刺史吉陽亭侯百里嵩陳留人)東鄉氏(宋大夫東鄉為/人之後見世本)¶
(漢有并州䕶軍東鄉子/琴髙密人見英賢傳)西鄉氏(風俗通宋大夫西鄉錯/之後見世本尸子有隠)¶
(者西/鄉曹)南鄉氏(晉髙士居隠南鄉因氏焉/後漢有羽林左監南鄉槐)北鄉氏(見姓/苑)東¶
<pb:KR2d0006_WYG_032-23a>¶
野氏(家語有東野畢弋/東野稷見莊子)西野氏　南野氏　北野氏(並/見)¶
(姓/苑)北唐氏(英賢傳曰晉有髙人越者隠伏於北/唐因氏焉漢有北唐子真治京氏易)北海氏¶
(英賢傳曰古有劉河者處於北海/其後以為氏吳大夫有北海子髙)成陽氏(見姓苑漢有/安陽䕶軍成)¶
(陽恢生謁者僕/射昇河東人)濮陽氏(其地在今澶州後漢外黄/令牛述以濮陽潛為主簿)鮮陽¶
氏(漢有揚州刺史鮮陽/戩孫滔武騎常侍)鮭陽氏(音珪漢有少府鮭/陽鴻治孟氏易)梗陽¶
氏(晉有梗陽巫臯漢有/侍御史謁者梗陽真)落下氏(漢武帝時落下閎善天/文地理歴數巴郡閬中)¶
(人神仙傳/有落下公)𤓰田氏(王莽時臨淮𤓰/田儀為盗賊)甪氏(亦作甪里氏漢/初商山四皓有)¶
(甪里先生以其所居在甪里/後漢有甪若叔者其後也)禄里氏(即甪里也以甪音/禄故亦作禄神仙)¶
<pb:KR2d0006_WYG_032-23b>¶
(傳有禄/里先生)綺里氏(漢商山四皓/綺里季之後)夏里氏(四皓夏里黄/公河内人)樗里¶
氏(亦作樗氏嬴姓秦丞相樗里/子之後也名疾秦惠文王弟)桐里氏(見英賢傳後漢/御史中謁者桐)¶
(里斥生儒議郎晉博昌/令桐里夫並河東人)空同氏(世本云子姓盖/因空同山也)延州氏¶
(姬姓吳季札居延/州来因氏延州)郄州氏(世本晉郄豹孫歩/楊生郄州因氏焉)阪上氏(上/黨)¶
(屯留人其先居阪上因氏焉晉/惠帝時有殿中將軍阪上囂)鉛陵氏(呂氏春秋有/鉛陵卓子)¶
　　以姓為氏(氏附/)¶
姚氏(虞之姓也虞舜生於姚墟故因生以為姓後世亦/有以為氏者左傳鄭大夫姚句耳是也漢有諫議)¶
(大夫姚平舜後胡公封陳至敬仲仕齊又為田氏至田/豐王莽封為代睦侯奉舜後子恢避莽亂居吳郡改姓)¶
<pb:KR2d0006_WYG_032-24a>¶
(媯氏五代孫/敷又為姚氏)¶
　臣謹按虞有二姓曰媯因姚墟之生而姓姚因嬀水¶
　之居而姓嬀故姚恢改姓為嬀而嬀皓又改姓為姚¶
　知姚與媯二姓可通¶
嬀氏(帝舜之後也舜居媯汭因以為姓或言舜生媯汭/此姓也世亦以為氏後漢有媯皓改為姚氏文士)¶
(傳有/媯覽)姜氏(姓也炎帝生於姜水因生以為姓其後太公/封於齊世與周魯為婚姻歴二十九世為田)¶
(氏所滅子孫分散或以國為氏或以姓為/氏又桓庭昌唐上元中准制改為姜氏)歸氏(姓也未/詳得姓)¶
(之始左傳胡子國姓歸為楚所滅子孫或以/國為氏或以姓為氏以姓為氏者世居吳郡)任氏(姓也/未詳)¶
<pb:KR2d0006_WYG_032-24b>¶
(因生之始然妊娠女子之事也姓女子之稱也妊古作/壬又作任或云黄帝二十五子十二人以徳為姓一為)¶
(任氏六代至奚仲封薛又云黄帝之孫顓帝少子陽封/於任故以為任氏又任為風姓之國實太昊之後主濟)¶
(祀今濟州任城即其地也任姓之任與任國之任子孫/皆以任為氏魏有任鄙漢有御史大夫廣阿侠任敖武)¶
(帝時有/任安)風氏(姓也伏羲氏之姓任宿須句顓臾四國皆/風姓風作□即古文風字世亦有此姓此)¶
(雖姓也古之時亦有以為/氏者黄帝之臣風后是也)姬氏(姓也帝嚳生姬水因以/為姓裔孫周文王三十)¶
(餘代至赧王子孫號姬氏漢有周子南君姬嘉唐水部/郎中姬處遜世居長安開元初明皇以嫌名改為周氏)¶
(望出/南陽)嬴氏(伯益之後伯益作朕虞有功賜姓嬴/氏漢有嬴公治公羊望出河東太原)¶
　臣謹按嬴地名也杜預云泰山嬴縣唐并入兖州博¶
<pb:KR2d0006_WYG_032-25a>¶
　城博城今爲奉符以所居於嬴故因生以姓或言河¶
　間有嬴水故為瀛州即嬴姓所居之地¶
姓氏(齊人有此姓見漢書貨殖傳臨菑/姓偉貲五千萬注云姓姓名偉)是氏(本氏氏齊/大夫之後)¶
(也吳志北海氏儀本姓氏孔融嘲之曰氏者民無上可/改為是遂改焉仕吳官至侍中都亭侯唐天寶祕書少)¶
(監是光又改姓齊又是云氏改為是氏/亦有氏氏五代梁將氏叔琮氏延賞)子氏(帝嚳之子/契受封於)¶
(商賜姓子湯有天下微子基宋世為子姓或以為氏又/楚有屈建字子木公子申字子西皆為子氏左傳魯叔)¶
(孫之車士有子商鉏家語注姓子名商鉏鄭大夫子人/九子熙子丁子上又宋有子韋明天文宋朝皇祐九年)¶
(子元瑜登/科開封人)芈氏(楚姓也陸終之子季連之後也陸終娶/鬼方之女孕而不育十一年開左脇出)¶
<pb:KR2d0006_WYG_032-25b>¶
(三人焉又開右脇出三人焉第六子曰季連是為芊姓/周文王時季連苖裔鬻熊為文王師事成王成王舉文)¶
(王勞臣封其裔子于丹陽是為楚國漢初楚/懷王孫芊心項羽封為楚懷王後為義帝)¶
　臣謹按三代之時男子未嘗稱姓支庻未嘗稱國秦¶
　滅六國諸侯子孫皆為民庻故或以國或以姓為氏¶
　所以楚之子孫可稱楚亦可稱芈¶
姒氏(伯鯀之姓鯀為堯崇伯賜姓姒氏其子禹受舜禪/為夏家至桀而絶祀國為姒姓之後王莽時封夏)¶
(後遼西姒豐為章功侯按官氏志姒/亦改為似後魏渴侯氏改為似氏)隗氏(姓也赤狄姓/隗潞子嬰兒)¶
(是也廧咎如東山臯落/氏皆其别種而亦姓隗)允氏(允姓之戎居於𤓰州者其/後以為氏或言允格之後)¶
<pb:KR2d0006_WYG_032-26a>¶
偃氏(臯陶生於曲阜是為偃姓六蓼皆&KR2016;姓之國祀臯/陶文公五年楚滅之又國語舒庸舒鳩並偃姓吳)¶
(有偃州員王莽時有偃參又有偃氏即偃之别族也/公羊傳有偃子臯為晉士官又有匽氏後漢匽皇后)秃¶
氏(國語云祝融後八姓已董彭秃妘斟曹/芊周皆滅之賈逵云秃彭姓别族也)姞氏(史記姞/氏為后)¶
(稷元妃南燕宻須皆姞姓之國後/改為吉氏宋朝登科吉臨澤州人)酉氏(黄帝十四子之/一姓也見國語)¶
(或作羑魏有陳留人/酉收今望出太原)㚰氏(方几切見纂要/又據此當是姓)漆氏(長狄僑/如本鄋)¶
(暪之國姓漆又為氏一云桼室女之後古有漆沈為魯/相或云即漆雕開亦單為桼氏宋有郎中令漆凱之望)¶
(出南/昌)弋氏(姓也姓纂云今蒲州有弋氏望出河東/宋朝弋子元太平興國二年登進士第)侯岡¶
氏(地記蒼頡姓侯岡/氏居馮翊衙縣)伊祈氏(堯之姓亦/作伊祁)伊氏(即伊祁氏/之後也裔)¶
<pb:KR2d0006_WYG_032-26b>¶
(孫伊尹名摯相湯生陟奮風俗通漢有議郎伊推又伊/嘉為鴈門都尉石顯黨又伊婁氏改為伊氏宋朝登科)¶
(有伊/尚)己氏(音自己之己昆吾之姓/也漢有太常卿己茂)嫪氏(郎到切按從女/者姓也秦有嫪)¶
(毐/)¶
　　以字為氏¶
　　周人字¶
林氏(姬姓周平王庻子林開之後因以為氏開生林英/英生林茂林慶世系甚明而譜家謂王子比干為)¶
(紂所戮其子堅逃長林之山遂為氏按古人受氏之義/無此義也魯有林放仲尼弟子齊有林阮見說苑林類)¶
(見列子林回見莊子林雍林不狃林楚世仕季氏故曰/林氏之先皆季氏之良也然桓王之孫又有林茂林英)¶
<pb:KR2d0006_WYG_032-27a>¶
(者王子克之子也恐有差訛不應一族而同/名氏者兩人又有邱林氏改為林虜姓也)¶
　臣謹按林氏在唐末為昌宗而特詳著豈林寶作元¶
　和姓纂故爾然林氏出比干之子堅之說由寶傳之¶
　也著書之家不得有偏徇而私生好惡所當平心直¶
　道於我何厚於人何薄哉¶
家氏(姬姓周大夫家父之後以字為氏又魯有子家氏/亦為家氏魯之公族宋朝家静登進士第蜀人也)¶
(又有家彬家仲並眉/州人望出南安京兆)忌氏(風俗通周公忌父之/後以王父字為氏)謀氏(風/俗)¶
(通云周卿士祭公謀/父之後以字為氏)顯氏(周大夫顯/父之後)旅氏(風俗通周大/夫子旅之後)¶
<pb:KR2d0006_WYG_032-27b>¶
(漢高功臣昌平侯旅卿傳封六代望/出南安又共侯旅罷師傳封四代)方氏(周大夫方叔/之後以字為)¶
(氏風俗通云方雷氏之後漢有方賀唐有詩人方/干嚴州人宋朝方氏為著姓閩中為多望出河南)賁氏¶
(縣賁父之後風俗通魯有賁浦/賁音奔又音肥漢功臣表賁赫)槐氏(左傳富父槐之後/以王父字為氏槐)¶
(音/回)吉氏(尹吉甫之後也或云黄帝之裔伯鯈之後封於/南燕賜姓姞氏後改為吉漢有漢中太守吉恪)¶
(魏有吉茂晉有魏興太守吉挹劉宋有將軍吉幹宋熙/寧登科有吉甫絳州人紹聖有吉觀國康國並通利軍)¶
(人建炎吉與/忠兖州人)¶
　　魯人字¶
施氏(姬姓魯惠公之子公子尾字施父其子因以/為氏齊有施常仲尼弟子漢有博士施讐)竒氏¶
<pb:KR2d0006_WYG_032-28a>¶
(伯竒之後以王父字為氏又後魏河南官氏志竒斤氏/改為竒氏望出河南今開封有此姓宋朝登科竒軾代)¶
(州/人)為氏(姬姓魯昭公子公為之後以/字為氏後漢南郡太守為昆)貢氏(仲尼弟子端/木賜字子貢)¶
(其後以字為氏漢有御史/大夫貢禹望出廣陵琅邪)衆氏(姬姓魯公子益師字衆/仲亦曰衆父以字為民)¶
(衆一/音終)騫氏(風俗通云仲尼弟子閔子騫之/後以王父字為氏閔損字子騫)顓孫氏(媯姓/陳公)¶
(子顓孫仕晉子孫氏焉顓孫師字/子張仲尼弟子顓孫子英見說苑)公父氏(姬姓魯季悼/子之子靖字)¶
(公父之/後也)公之氏(姬姓季悼子之子鞅/字公之之後是也)公石氏(姬姓悼公/子堅字公)¶
(石之/後也)公索氏(魯有公索氏將祭/而亡其牲見家語)公伯氏(魯有公伯寮/仲尼之弟子)公¶
慎氏(魯有公/慎氏)公輸氏(魯公輸般/之後也)公西氏(見姓苑魯有公/西赤子華公西)¶
<pb:KR2d0006_WYG_032-28b>¶
(蒧子上並/仲尼弟子)公罔氏(仲尼時魯/有公罔氏)公冶氏(公冶長齊人/仲尼弟子)公祖¶
氏(仲尼弟子公祖句/兹魯人見纂要)公羊氏(魯有公羊高子/夏弟子注春秋)公良氏(仲/尼)¶
(時魯人/公良孺)公齊氏(仲尼弟子/公齊定)公山氏(魯有公山不/狃為季氏宰)公儀氏¶
(公儀仲子魯人見禮記/史記公儀休為魯相)公沙氏(後漢遼東屬國都尉/公沙穆北海膠東人)公¶
玉氏(玉音肅黄帝時/公玉帶造明堂)少施氏(姬姓世本魯惠/公子施父之後)夏父氏(魯/大)¶
(夫夏公弗忌宋/大夫夏父徵)子服氏(姬姓魯桓公之子公子慶父元/孫孟懿伯字子服其後以為氏)¶
子家氏(姬姓魯莊公之孫公孫歸/父字子家其後為子家氏)子桑氏(魯大夫子桑/伯子之後也)¶
(秦公孫枝字子桑其後/亦氏焉莊子有子桑雩)子陽氏(姬姓魯公族有子陽者/其後以王父字為氏)¶
<pb:KR2d0006_WYG_032-29a>¶
子叔氏(姬姓魯文公之子公子叔&KR0388;之子子/叔聲伯之後為子叔氏亦為叔氏)子士氏(姬/姓)¶
(魯桓公之後叔孫氏之裔也叔/孫成子為子士氏亦為叔孫氏)子言氏(姬姓魯季平子/生昭伯字子言)¶
(其後也/本季氏)子楊氏(姬姓世本季桓子生/穆叔其後為子楊氏)子孟氏(姬姓魯公/子子孟之)¶
(後見英賢傳又齊簡王/時有子孟卿為大夫)子我氏(姬姓魯叔孫成子生申/字子我因氏焉又衞大)¶
(夫有子/我封人)子有氏(魯有子有善祥見禮記宋有若是/也又宋有子有㳟叔亦為有氏)子仲¶
氏(姬姓風俗通魯宣公/子仲之後見毛詩)子羽氏(姬姓晉公族子羽之後/為楚隨邑大夫衞有行)¶
(人子/羽)¶
　　晉人字¶
<pb:KR2d0006_WYG_032-29b>¶
張氏(世仕晉晉分為三又世仕韓此即晉之公族以字/為氏者譜家謂黄帝子少昊青陽氏第五子揮為)¶
(弓正觀弧星始制弓矢主祀弧星賜姓張氏此非命姓/氏之義也按晉有解張字張侯自此晉國世有張氏則)¶
(因張侯之字以命氏可無疑也趙有張談韓有張開地/趙韓分晉皆張侯之裔也漢有張耳張釋之後周改賜)¶
(叱羅氏/隋復舊)矯氏(晉大夫矯父之後漢有將軍矯望後魏有/矯慎扶風人郭頌世語北海有髙士矯應)¶
嘉氏(晉大夫嘉父之/後欒氏黨也)胥氏(晉大夫胥臣之後以字為氏/或言出赫胥氏之後宋有胥)¶
(偃為翰林學士慶歴登科有胥世/臣撫州人熙寧有胥彦回潭州人)先氏(晉大夫先軫之/後世為晉卿漢)¶
(有先虞宋有瀘/州人先詔登科)利孫氏(晉大夫公子利孫其後氏焉/漢東萊太守任秉娶利孫氏)㔻¶
氏(㔻亦作丕晉大/夫㔻鄭之後也)¶
<pb:KR2d0006_WYG_032-30a>¶
　臣謹按㔻鄭亦曰㔻鄭父名字通稱也父者男子之¶
　羙稱則知自稱為㔻鄭人稱之曰㔻鄭父¶
叔帶氏(嬴姓趙夙字叔帶以字為氏齊大/夫有叔帶子莊父為宰御見說苑)叔向氏(晉羊/舌大)¶
(夫之後羊舌&KR0388;&KR0388;/字叔向以字為氏)叔魚氏(晉羊舌大夫之後/也羊舌鮒字叔魚)¶
　　衞人字¶
孫氏(姬姓衞武公之後也武公和生公子惠孫惠孫生/耳為衞上卿食邑於戚生武仲亦曰孫仲以王父)¶
(字為氏孫仲生炎曰孫昭子自昭子六世至孫嘉世居/汲郡晉有孫登即其裔也又有孫氏芊姓楚令尹孫叔)¶
(敖之後也又有孫氏媯姓齊陳敬仲四世孫孫桓子無/宇之後也或言桓子之子書戍莒有功齊景公賜姓孫)¶
<pb:KR2d0006_WYG_032-30b>¶
(氏非也以字為氏何用賜為此當是桓子祖父字也桓/子曾孫武以齊之田鮑四族謀為亂奔吳為將武之子)¶
(明食邑於冨春自/是世為富春人)彌氏(姬姓史記衞公孫彌牟彌/牟孫子瑕以王父字為氏)¶
　臣謹按王父字為氏者皆公子也諸侯支庻之子為¶
　所始之宗故以其字為氏今彌牟者公子郢之子靈¶
　公之孫也以此則知亦有以公孫之字為氏者¶
析氏(衞公族大夫析朱鉏之後也朱鉏公子黒背之孫/以王父字為氏齊有大夫析歸父後漢析像通京)¶
(氏易像者鬱林太守析國之子也廣漢雒/縣人像入後漢方術傳望出廣漢西河也)¶
　臣謹按鄭公孫黒字子晳楚公子黒肱亦字子晳今¶
<pb:KR2d0006_WYG_032-31a>¶
　析朱鉏乃公子黒之子疑析即黒之字耳晳亦作析¶
石氏(姬姓靖伯之孫石碏有大功於衞世為衞大夫齊/有石之紛如楚有石奢石乞鄭有石申父石癸石)¶
(楚石制石首石&KR0930;周有石速石張石尚漢有石奮生建/慶號萬石君五代石氏建國號晉又烏石蘭氏改為石)¶
(氏/)¶
　臣謹按晉揚食我字伯石鄭公孫段字子石則知此¶
　之為石者必其字也¶
南氏(姬姓衞靈公之子公子郢字子南以字為氏或言/周宣王南仲之後又魯亦有南氏又楚有子南氏)¶
(亦為南氏是皆以字為氏者或言晉高士居隠於南鄉/因以為氏此以鄉為氏者姓源韻譜云盤庚妃姜氏夢)¶
<pb:KR2d0006_WYG_032-31b>¶
(龍入懷因孕十二月而生手把南字長荆州因號南赤/龍此里巷之言也六國時有南公子著書言五行隂陽)¶
(之事漢有南竭為北平太守又有南季善算王莽時有/南觀觀一作歡後漢有南韜為雍州刺史南纂為平昌)¶
(太守唐有南霽雲忠義之士宋朝南楚南翥登進士第/望出汝南宣和有南得臣燕人望出汝南又姓源韻譜)¶
(云亦改為/宇文氏)子南氏(衞靈公之子公子郢之後為子南氏/鄭穆公之孫公孫楚之後為子南氏)¶
(姬姓也楚莊王之子公子追/舒之後為子南氏芊姓也)子玉氏(姬姓衞大夫子玉/霄之後秦穆公時)¶
(大夫有/子玉房)子伯氏(姬姓衞大夫子伯季之後魏/有子伯先子夏門人居西河)子齊氏(姬/姓)¶
(衞公/族也)公南氏(姬姓衞獻公之子楚字/公南生子牟為公南氏)公叔氏(姬姓衞獻/公之公子)¶
(當字公/叔之後)公孟氏(姬姓衞公孟/縶之後也)公明氏(衞大夫/公明賈)公文氏(衞/大)¶
<pb:KR2d0006_WYG_032-32a>¶
(夫公/文要)公析氏(姬姓衞公子黒背/字子析之後也)¶
　　鄭人字¶
游氏(姬姓鄭穆公之子公子偃字子游其後以王父字/為氏鄭大夫游吉裔孫尋漢御史中丞後漢有游)¶
(因前趙有游子逺前燕/有游宗皆為股肱之任)國氏(姬姓鄭穆公之子公子發/字子國其後以王父字為)¶
(氏齊有國氏姜姓其先共伯齊之公族也髙氏國氏世/為齊上卿盖天子所以命相齊者故曰有天子之二守)¶
(國髙在宋朝登科國鼎臣海州人國/經衡州人又有國宗望出下邳樂安)駟氏(姬姓鄭穆公/子子駟之後)¶
(也公子騑字子駟其孫駟帶駟乞以王父/字為氏漢恩澤侯表鄔侯駟鈞齊哀王舅)印氏(姬姓鄭/穆公子)¶
(子印之後也公子㫻字子印其孫印段以王父字為氏/望出馮翊南唐印粲登第宋朝有印况舉進士江寧人)¶
<pb:KR2d0006_WYG_032-32b>¶
良氏(姬姓鄭穆公子子良之後漢/有河間相良就又有良賀)伯有氏(姬姓鄭穆公/元孫良霄字)¶
(伯有之後也伯有為良氏/復為伯有氏所以别其族)羽氏(姬姓鄭子羽之後也漢/有侠士羽公後魏官氏)¶
(志弗羽氏改為/羽氏望出河南)罕氏(姬姓鄭穆公之子公子喜字子/罕其孫罕虎罕魋遂為罕氏)子¶
師氏(姬姓鄭大夫子師僕之後/也漢有北平太守子師將)子國氏(姬姓鄭公子發/字子國之後也)¶
(亦為/國氏)子罕氏(姬姓鄭公子喜字子罕之後/也或作子軒氏亦為罕氏)子孔氏(鄭公/子嘉)¶
(字子孔之後也姬姓又有公子志謂/之士子孔並穆公之子亦為孔氏)子游氏(姬姓鄭公/子偃字子)¶
(游之後也/亦為游氏)子駟氏(姬姓鄭公子騑字子/駟之後也亦為駟氏)子晳氏(姬姓鄭/公孫黒)¶
(字子晳/之後也)子豐氏(姬姓鄭公子去疾字子/豐之後也亦為豐氏)子人氏(鄭子人/九之後)¶
<pb:KR2d0006_WYG_032-33a>¶
(也亦為/子氏)¶
　　宋人字¶
孔氏(子姓出宋閔公之後閔公生弗父何以有宋而授/厲公三世生正考父傳所謂三命滋益㳟者考父)¶
(生孔父嘉為大司馬魯隠公三年宋穆公疾召孔父而/屬殤公焉桓三年宋華父督見孔父之妻子路目逆而)¶
(送之曰羙而艶遂殺嘉而取其妻其子奔魯嘉字孔父/後世以字為孔氏又為孔父氏自孔父六世而生仲尼)¶
(三嵗䘮父十九而娶娶一年而生鯉以哀公十六年四/月己丑卒年七十三葬魯城北泗上自漢以來孔氏襲)¶
(奉百世不絶又衞有孔氏不知所出為衞世卿魯文公/元年孔逹始見傳昭七年衞襄公夫人無子嬖人婤姶)¶
(生孟縶孔成子夢康叔謂已立元余使羈之孫圉與史/狗相之故孔氏之孫世為衞大夫又鄭有孔氏穆公蘭)¶
<pb:KR2d0006_WYG_032-33b>¶
(之後也穆公之子十三人其二皆為孔氏宋子生子曰/公子喜字子孔遂為孔氏圭媯生子曰公子志字士子)¶
(孔亦為孔/氏後無聞)牛氏(子姓宋微子之後司宼牛父之子孫以/王父字為氏趙有武靈王將軍牛翦秦)¶
(大儒有牛缺漢䕶羌校尉牛邯前秦有大夫牛夷北涼/有郎中牛温後秦有牛犨淮南子有牛哀又有牛金之)¶
(後逃難改姓牢氏又/改為尞氏後復牛氏)樂氏(子姓宋微子之後戴公生公/子衎字樂父子孫以王父字)¶
(為氏曽孫樂莒莒孫喜字子罕燕有樂毅毅孫臣叔漢/髙祖封為華成君裔孫恢宋朝樂史作寰宇記又有樂)¶
(良樂泌登科樂希/孟樂璠並卭州人)皇甫氏(子姓宋戴公之子充石字皇/父其後以王父字為氏漢興)¶
(改父為甫後漢安定都尉皇甫儁生稜始居/安定稜子彪有八子號八祖皇甫氏為著姓)靈氏(子姓/宋大)¶
(夫子靈之後也文公之子公子圍龜字子靈以字/為氏或曰齊靈公之後以字為氏者左傳有靈輙)邊氏¶
<pb:KR2d0006_WYG_032-34a>¶
(子姓宋公子城之後城字子邊或言宋平公子御戎字/子邊以王父字為氏孫卭為司徒又周大夫有邊伯)¶
正氏(亦作政子姓宋正考父之後魏/志永昌太守正帛宋登科正尹)祿氏(子姓風俗通/云紂子武庚)¶
(字禄父其後以字為氏涇陽有此禄/姓亦出扶風又吐蕃酋長有禄東贊)乙氏(子姓商湯字/天乙支孫因)¶
(以王父字為氏前燕有䕶軍乙逸今襄陽有乙氏又燕/有鴻臚乙歸揚威將軍乙愛皆北狄種類又河南官氏)¶
(志乙弗氏改為乙/氏或云望出平原)魚氏(子姓風俗通云宋桓公子公子/目夷字子魚子孫以王父字為)¶
(氏漢有長安冨人魚翁叔唐有魚朝/恩宋朝有御史中丞魚周詢開封人)事父氏(子姓/宋人)子革¶
氏(世本宋司城子革之後又曰/季平子支孫亦為子革氏)子儀氏(左傳宋桓司馬/之臣子儀克)¶
　　齊人字¶
<pb:KR2d0006_WYG_032-34b>¶
慶氏(姜姓齊桓公之子公子無虧之後也無虧生慶克/亦謂之慶父名字通用是亦以字為氏者望出廣)¶
(陵/)¶
　臣謹按諸侯之子稱公子公子之子稱公孫公孫之¶
　子以王父字為氏今無虧之子慶父其後為慶氏此¶
　又以父字為氏而不以王父字為氏也不可一槩言¶
賀氏(即慶氏也姜姓齊桓公之支庻也自齊慶父之後/皆以慶為氏至後漢汝陰令慶儀即慶普之裔也)¶
(儀之孫酺酺子侍中質避安帝父諱改為賀氏又後魏/賀蘭氏賀賴氏並改為賀氏虜姓也望出廣平宋賀恂)¶
(青州人慶歴登科賀理蔡州人熙寧登科賀旂元祐賀/衞政和賀紱並齊人也賀宻賀天覺並宻州人宣和登)¶
<pb:KR2d0006_WYG_032-35a>¶
(科/)尚氏(姜姓齊太公之後也太公號太師尚父支孫因/氏焉後漢髙士尚長字子平望出汲郡清河上)¶
(黨/)旗氏(風俗通齊卿公孫竈之孫樂施字子旗子/孫以王父字為氏後漢有九江太守旗况)子旗¶
氏(姜姓齊惠公曽孫欒施/字子旗之後也本欒氏)子乾氏(姜姓世本齊公子/都字子乾之後也)子¶
工氏(姜姓世本齊頃公之/子公子子共之後也)子泉氏(姜姓世本齊頃公之/子公子湫字子泉之)¶
(後也又子泉捷/齊大夫見新序)子襄氏(姜姓齊惠公之子/公子子襄之後也)子雅氏(姜姓/齊惠)¶
(公之孫公孫竈/字子雅之後也)子尾氏(姜姓齊惠公之孫公孫蠆/字子尾之後也亦為髙氏)¶
　　邾人字¶
顔氏(曹姓顓帝元孫陸終第五子曰安安裔孫挾周武/王時封之於邾為魯附庸邾挾之後至於夷父字)¶
<pb:KR2d0006_WYG_032-35b>¶
(顔公羊謂之顔公子孫因以為氏據圈稱陳留風俗傳/及葛洪要字皆如此云但謂顔為武公然邾自顔六世)¶
(至文公蘧蒢始有爵諡武公之號未必然也王儉譜云/顔氏出自魯侯伯禽支庻食采顔邑因氏焉真卿尚書)¶
(譜云未知儉何所慿故當依圈葛二家及舊譜為定仲/尼弟子逹者顔氏八人四科之首稱顔淵然惟齊魯多)¶
(顔氏豈其近於邾故顔公之子孫散在二國與漢有大/司農顔異濟南人顔駟江都人後漢顔良為袁紹將臨)¶
(沂/人)¶
　　諸國人字¶
董氏(己姓或言姬姓黄帝之裔孫有&KR0008;叔安生董父其/後遂為董氏又有陸終之子參故姓董周時為故)¶
(國其後亦為董氏晉有董狐董安于漢有江都相董仲/舒清河廣川人後漢有董宣董鈞宣陳留人鈞犍為人)¶
<pb:KR2d0006_WYG_032-36a>¶
(晉有董京董飬又有范/陽董秦大歴賜姓李氏)明氏(姬姓虞仲之後也有百里/奚者為虞之公族大夫晉)¶
(獻公滅虞虜虞公及其大夫百里奚以媵秦穆姬自此/遂為秦大夫奚生孟明視視名也明字也以字為氏宋)¶
(朝有明鎬參知政事熙寧登科明覿/吉州人紹興撫諭使明櫜潭州人)子臧氏(姬姓曹公/子欣時字)¶
(子臧之/後也)子華氏(韓有子華子/因以為氏焉)子州氏(莊子堯以天下與/子州支父舜以天)¶
(下與子/州支伯)公賔氏(王莽校尉公賔就斬莽/首傳於宛就北海人)¶
　　陳人字¶
袁氏(亦作轅亦作爰媯姓舜後陳胡公之裔胡公生申/公申公生靖伯十八世孫莊伯生諸字伯爰孫濤)¶
(塗以王父字為/氏世為陳上卿)轅氏(陳轅濤塗之後其詳見袁氏譜史/記儒林有轅固漢書有轅豊後漢)¶
<pb:KR2d0006_WYG_032-36b>¶
(功臣禦兒/侯轅終古)爰氏(即袁氏也陳胡公裔九代孫爰伯諸之/後漢有爰盎楚人後漢侍中爰延陳留)¶
(人魏郎中/令爰節)占氏(陳子占之後以/王父字為氏)子獻氏(嬀姓世本陳桓/公孫子獻之後)¶
(風俗通云齊大夫子獻之後也/楚文王之時子獻遼為大夫)子占氏(世本陳桓子生/書字子占之後)¶
(也/)子鞅氏(嬀姓陳倍公生簡/子齒為子鞅氏)子芒氏(媯姓陳僖公生盈/字子芒之後也)¶
子尚氏(媯姓世本陳僖公生廪邱子尚意/兹因氏焉國語鄭大夫子尚伯父)子禽氏(媯姓/陳僖)¶
(公生惠子子/得為子禽氏)子輿氏(媯姓陳桓公生子/石難為子輿氏)子寤氏(媯姓陳/僖公生)¶
(宣子其後/為子寤氏)子沮氏(媯姓陳桓公生/子輿為子沮氏)子宋氏(媯姓陳宣公/生子楚其後)¶
(為子/宋氏)子夏氏(媯姓陳公子少西/字子夏之後也)子枋氏¶
<pb:KR2d0006_WYG_032-37a>¶
　　楚人字(秦人字附/)¶
成氏(楚若敖之後以字為氏僖二十六年成得臣鬬宜/申帥師滅䕫冬令尹子玉司馬子西伐宋圍緡二)¶
(十八年晉及楚戰于城濮楚師敗績子玉及連穀而死/文五年成大心率師滅六十二年令尹大孫伯卒成嘉)¶
(為令尹昭十二年或譖成虎於楚子成虎知之而不能/行楚子謂成虎若敖之餘也遂殺之又有郕國之後亦)¶
(去邑為成又周成肅公成桓公未知其/以字以邑與後漢成瑨魏有成濟成倅)包氏(出自申氏/楚大夫申)¶
(包胥之後以字為氏宋朝/包拯為樞宻副使廬州人)潘氏(芊姓楚之公族以字為/氏潘崇之先未詳其始)¶
(或言畢公髙之子季孫食采於潘謬矣潘岳家風詩自/可見晉亦有潘父恐自楚徃也漢有潘瑾後漢有潘勉)¶
(又有破多羅氏改姓潘氏/虜姓也宋朝潘羙為太師)乗氏(風俗通楚大夫子乗之/後以王父字為氏又乗)¶
<pb:KR2d0006_WYG_032-37b>¶
(睢古賢人見世本漢有煮棗侯乗昌乗/平聲或音賸又有乗和治易為博士)椒氏(楚伍參之/後也或為)¶
(伍氏或/為椒氏)囊氏(芊姓楚莊王子子囊之後也公子貞字子/囊以字為氏孫囊瓦為令尹齊大夫囊帶)¶
叔敖氏(芈姓楚蚡冐之後也蒍艾獵/為令尹字叔敖以字為氏)無鉤氏(芊姓潛夫/論云楚蚡)¶
(冐生薳章為王/子無鉤氏焉)若敖氏(芊姓楚君若/敖之後也)¶
　臣謹按若敖者楚君熊義字也或言楚國尊者稱敖¶
　如霄敖郟敖之類是也¶
伯比氏(芈姓楚若敖之後也懷王時有大夫伯比仲華/則知伯比雖以鬬氏傳家而復以伯比為氏亦)¶
(所以/别族)子庚氏(芊姓楚公子午字子庚/其後以王父字為氏)子季氏(芊姓楚之/公族也)¶
<pb:KR2d0006_WYG_032-38a>¶
子西氏(芊姓楚公子申/字子西之後也)子重氏(芊姓楚公子嬰/齊字子重之後)子期氏¶
(芊姓楚公子結/字子期之後也)子囊氏(芊姓楚公子貞/字子囊之後也)桑氏(嬴姓秦大/夫子桑之)¶
(後也公孫枝字子桑以字為氏漢有御史大夫桑𢎞羊/成帝時有桑欽撰水經三卷五代尚書令桑維翰望出)¶
　　　　　(朝登/郵人)¶
　臣謹按以王父字為氏者公子之為王父者也今公¶
　孫枝之後亦用公孫字為氏¶
逢孫氏(英賢傳秦大夫逄孫之後/漢有隴西都尉逢孫依)¶
　¶
<pb:KR2d0006_WYG_032-38b>¶
　¶
　¶
　¶
　¶
　¶
　¶
　¶
　通志卷二十七¶
